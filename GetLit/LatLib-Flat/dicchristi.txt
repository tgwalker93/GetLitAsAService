Dic Christi Veritas  DIC CHRISTI VERITAS   Dic Christi Veritas, dic cara raritas, dic rara Caritas, ubi nunc habitas? aut in valle Visionis, aut in throno Pharaonis, aut in alto cum Nerone, aut in antro cum Timone, vel in viscella scirpea cum Moyse plorante, vel in domo Romulea cum bulla fulminate? Bulla fulminante sub iudice tonante, reo appellante, sententia gravante, veritas opprimitur, distrahitur et venditur, iustitia prostante. itur et recurritur ad Curiam, nec ante quis quid consequitur, donec exuitur ultimo quadrante.  	 Medieval Latin 	 The Latin Library 	 The Classics Homepage