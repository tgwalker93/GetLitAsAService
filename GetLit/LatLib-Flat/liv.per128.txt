Periocha CXXVIII
		 

		 
		 
	 
	
 

 TITI LIVI AB URBE CONDITA LIBER CXXVIII PERIOCHA
 

 

 
Cum Sex. Pompeius rursus latrociniis mare infestum redderet nec pacem quam
acceperat praestaret, Caesar necessario aduersus eum bello suscepto duobus
naualibus proeliis cum dubio euentu pugnauit.
 

 
P. Ventidius, legatus Antonii, Parthos in Syria proelio uicit regemque
eorum occidit. Iudaei quoque a legatis Antoni subacti sunt.
 

 
Praeterea belli Siculi apparatum continet.
 
	 
		 Livy 
		 The Latin Library 
		 The Classics Page