Periocha XCI
		 

		 
		 
	 
	
 

 TITI LIVI AB URBE CONDITA LIBER XCI PERIOCHA
 

 

 
Cn. Pompeius cum adhuc eques R. esset, cum imperio proconsulari aduersus
Sertorium missus est. Sertorius aliquot urbes expugnauit plurimasque
ciuitates in potestatem suam redegit.
 

 
Appius Claudius procos. Thracas pluribus proeliis uicit.
 

 
Q. Metellus procos. L. Hirtuleium, quaestorem Sertori, cum exercitu
cecidit.
 
	 
		 Livy 
		 The Latin Library 
		 The Classics Page