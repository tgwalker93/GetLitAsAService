Naevius
		 

		 
		 
	 
	
 

 CN. NAEVI BELLI POENICI FRAGMENTA
 

 

 
 LIBER I 
 

 
1. Nouem Iouis concordes filiae sorores 

 
2. Gell. XVII 21, 45 eodemque anno [519 a.u.c. 235 a.Ch.n.] Cn. 
Naeuius poeta fabulas apud populum dedit, quem M. Varro in libro de poetis 
primo stipendia fecisse ait bello Poenico primo idque ipsum Naeuium dicere 
in eo carmine, quod de eodem bello scripsit.
 

 
3. Scopas atque uerbenas sagmina sumpserunt.
 

 
4. Manius Valerius 
consul partem exerciti in expeditionem 
ducit.
 

 
5. fames acer augescit hostibus ...
 

 
6. apud emporium in campo hostium pro moene 

 

7. Inerant signa expressa, quomodo Titani, 
bicorpores Gigantes magnique Atlantes 
Runcus ac Purpureus filii Terras
 

 
8. amborum uxores noctu Troiad exibant capitibus opertis, 
flentes ambae, abeuntes lacrimis cum multis.
 

 

9. Seru. Dan. Aen. X 712 Prochyta ... hanc Naeuius in primo belli 
Punici de cognata Aeneae nomen accepisse dicit.
 

 
10. Eorum sectam sequuntur multi mortales ... 
multi alii e Troia strenui uiri ... 
ubi foras cum auro illinc exibant.
 

 
11. Seru. Dan. Aen. I 170 nouam ... rem Naeuius bello Punico 
dicit, unam nauem habuisse Aeneam, quam Mercurius fecerit.
 

 
12. Res diuas edicit, praedicit castus.
 

 
13. Schol. Verg. Aen. Cod. Paris. lat.7930 saec. XI ad Aen. VII 
123 Anchises fatorum arcana reliquit] hoc autem non praedixit Anchises, sed 
Celaeno: unde uel catasiopomenon intellegendum est uel diuinitatem Anchisae 
assignat, qui ubique diuinus dicitur. Naeuius enim dicit Venerem libros 
futura continentes Anchisae dedisse, unde reliquit aut mandauit significat 
aut libros reliquit qui haec responsa continebant.
 

 
14. Senex fretus pietati deum adlocutus 
summi deum regis fratrem Neptunum 
regnatorem marum
 

 
15. Siluicolae homines bellique inertes
 

 
16. Macrob. VI 2, 31 in principio Aeneidos tempestas describitur 
et Venus apud Iouem queritur ... hic locus totus sumptus a Naeuio est ex 
primo libro Punici belli. illic enim aeque Venus Troianis tempestate 
laborantibus cum Ioue queritur, et secuntur uerba Iouis filiam consolatis 
spe futurorum.
 

 
17. Seru. Dan. Aen. I 198 et totus hic locus de Naeuio belli 
Punici libro translatus est.
 

 
18. ei uenit in mentem hominum fortunas.
 

 
19. patrem suum supremum optumum appellat.
 

 
20. summe deum regnator quianam genus odisti?
 

 

 
 LIBER II 

 
21. prima incedit Cereris Proserpina puer 

 
22. dein pollens sagittis inclutus arquitenens 
sanctus Ioue prognatus Pythius Apollo 

 
23. Seru. Dan. Aen. IV 9 cuius filiae fuerint Anna et Dido Naeuius 
dicit.
 

 
24. pulchraque ... ex auro uestemque citrosam 

 
25. ferunt pulchras creterras, aureas lepistas.
 

 
26. C.Gl.L. II 17,34 angla oges trapezai trigonoi, hos Nebios.
 

 
27. Fest. p. 406 L. supparus ... parum puni ... cat neuius de ... 
co.
 

 
28. blande et docte percontat Aenea quo pacto 
Troiam urbem liquerit 

 
29. Varro in libris rerum diuinarum ap. Lactant. inst. I 6,9 
quartam [sc. Sibyllam] Cimmeriam in Italia Naeuius in libris belli Punic 
Piso in annalibus [fr. 41 Peter] nominat.
 

 
30. iamque eius mentem fortuna fecerat quietem.
 

 

 
 LIBER III 

 
31. postquam auem aspexit in templo Anchisa, 
sacra in mensa penatium ordine ponuntur; 
immolabat auream uictimam pulchram.
 

 
32. manusque susum ad caelum sustulit suas rex Amulius diuisque 
gratulabatur.
 

 
33. Seru. Dan. Aen. I 273 Naeuius et Ennius Aeneae ex filia 
nepotem Romulum conditorem urbis tradunt.
 

 
34. Varr. l. L. V 53 quartae regionis Palatium ... eundem hunc 
locum a pecore dictum putant quidam. itaque Naeuius Balatium appellat.
 

 
35. Varr. l. L. V 43 Auentinum aliquot de causis dicunt. Naeuius 
ab auibus, quod eo se ab Tiberi ferrent aues.
 

 

 
 LIBER IV 

 
36. simul atrocia proicerent exta ministratores 

 
37. uirum praetor aduenit auspicat auspicium prosperum.
 

 
38. Fest. p. 156 L. nauali corona ... primus eam accepit ... C. 
Atilius bello Punico primo, ut a Naeuio narratum est in carmine belli 
Punici.
 

 
39. Priscian. G.L.K. II p. 249 huius [sc. uocis Samnis] neutrum 
Naeuius Samnite protulit in carmine belli Punici. Ibid. p. 388 Naeuius 
neutraliter hoc Samnite protulit in carmine belli Punici.
 

 
40. transit Melitam 
Romanus exercitus, insulam integram urit 
populatur, uastat, rem hostium concinnat.
 

 
41. ... eam carnem uictoribus danunt 

 
42. uicissatim uolui uictoriam ...
 

 

 
 LIBER V 

 
43. seseque ei perire mauolunt ibidem 
quam cum stupro redire ad suos popularis.
 

 
44. sin illos deserant fortissimos uiros, 
magnum stuprum populo fieri per gentes.
 

 

 
 LIBER VI 

 
45. censet eo uenturum obuiam Poenum 

 
46. fato Metelli Romae fiunt consules.
 

 
47. superbiter contemptim conterit legiones.
 

 
48. onerariae onustae stabant in flustris 

 
49. conuenit regnum simul atque locos ut haberent 

 
50. septimum decimum annum ilico sedent.
 

 

 
 LIBER VII 

 
51. Sicilienses paciscit obsides ut reddant 

 
52. id quoque paciscunt moenia sint quae 
Lutatium reconciliant, captiuos plurimos 

 

 
 FRAGMENTA INCERTAE SEDIS ET DVBIA 

 
53. magnam domum decoremque ditem uexerant.
 

 
54. simul alius aliunde rumitant inter se.
 

 
55. magnae metus tumultus pectora possidit.
 

 
56. plerique omnes subiguntur sub unum iudicium.
 

 
57. quod bruti nec satis sardare queunt 

 
58. atque prius pariet locusta lucam bouem 

 
59. Gell. V 12,7 Lucetium ... Iouem Cn. Naeuius in libris belli 
Poenici appellat.
 

 
60. Fest. p. 316 L. runa genus teli significat ... Naeui ...
 

 
61. Fest. p. 158 L. nemut nisi etiam uel ... i Punici cumait 
nemut ... aerumnas.
 

 
62. Paul. exc. Fest. p. 18 L. Aenesi dicti sunt comites Aeneae.
 

 
63. Paul. exc. Fest. p. 18 L. Aenariam appellauere locum, ubi 
Aeneas classem a Troia ueniens appulit.
 

 
64. Fest. 482 L. topper significare ait Artorius cito, fortasse, 
celeriter, temere ... citius; sic C. naeuicapesset flammam Volcani.
 

 
65. Fest. p. 374 L. sublicium pontem ... et meminit s ... qui ait 
in belli ... quam liquidum ... amnem.
 

 

 
 SATYRA 

 
66. quianam Saturnium populum pepulisti?
 

 

 
 EPITAPHIVM NAEVII 

 
67. inmortales mortales si foret fas flere, 
flerent diuae Camenae Naeuium poetam. 
itaque postquam est Orcho traditus thesauro, 
obliti sunt Romae loquier lingua Latina.
 
 
 
 
 
	 The Miscellany 
	 The Latin Library 
	 The Classics Page