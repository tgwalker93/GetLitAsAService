Suscipe Flos 
 
 
 
 SUSCIPE FLOS 
 
 
 
 
 
 
Suscipe Flos florem, 
quia flos designat amorem. 
Illo de flore 
nimio sum captus amore. 
Hunc florem, Flora 
dulcissima, semper odora, 
nam velut aurora 
fiet tua forma decora. 
Florem Flora vide, 
quem dum videas, mihi ride. 
Florem Flora tene, 
tua vox cantus philomene. 
Oscula des flori, 
rubeo flos convenit ori. 
Flos in pictura 
non est flos, immo figura; 
qui pingit florem 
non pigit floris odorem.
 
 
 
 
 
	 Medieval Latin 
	 The Latin Library 
	 The Classics Homepage