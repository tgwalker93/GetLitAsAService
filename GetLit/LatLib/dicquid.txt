Dic quid agis 
 
 
 
 Incerti Auctoris 
Dic quid agis 
 
 
 
 
 
 
Dic quid agis, formosa Venus, si nescis amanti 
ferre vicem? perit omne decus, dum deperit aetas. 
marcent post rorem violae, rosa perdit odorem, 
lilia post vernum posito candore liquescunt. 
haec metuas exempla precor, et semper amanti 
redde vicem, quia semper amat, qui semper amatur.
 
 
 
 
 
	 Medieval Latin 
	 The Latin Library 
	 The Classics Homepage