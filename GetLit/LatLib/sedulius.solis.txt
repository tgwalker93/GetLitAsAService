Sedulius: A solis ortus cardine
		 

		 
		 
	 
	
 

 SEDULIUS 
A SOLIS ORTUS CARDINE
 

 


 
 A solis ortus cardine
 Adusque terre limitem
 Christum canamus principem
 Natum Maria virgine.
 

 
 B eatus auctor seculi   5 
 Servile corpus induit,
 Ut carne carnem liberans
 Non perderet, quos condidit.
 

 
 C aste parentis viscera
 Celestis intrat gratia,   10 
 Venter puelle baiulat
 Secreta, que non noverat.
 

 
 D omus pudici pectoris
 Templum repente fit Dei,
 Intacta nesciens virum   15 
 Verbo creavit filium
 

 
 E nixa est puerpera,
 Quem Gabriel predixerat ,
 Quem matris alvo gestiens
 Clausus Johannes senserat.   20 
 

 
 F eno iacere pertulit,
 Presepe non abhorruit
 Parvoque lacte pastus est,
 Per quem nec ales esurit.
 

 
 G audet chorus celestium,   25 
 Et angeli canunt Deum,
 Palamque fit pastoribus
 Pastor creator omnium .
 

 
 H ostis Herodes impie,
 Christum venire quid times?   30 
 Non eripit mortalia,
 Qui regna dat celestia.
 

 
 I bant magi, qua venerant,
 Stellam sequentes previam,
 Lumen requirunt lumine,   35 
 Deum fatentur munere .
 

 
 K aterva matrum personat
 Collisa deflens pignora,
 Quorum tyrannus milia
 Christo sacravit victimam.   40 
 

 
 L avacra puri gurgitis
 Celestis agnus attigit ,
 Peccata qui mundi tulit
 Nos abluendo sustulit.
 

 
 M iraculis dedit fidem   45 
 Habere se Deum patrem,
 Infirma sanans corpora
 Et suscitans cadavera.
 

 
 N ovum genus potentie!
 Aque rubescunt hydrie,   50 
 Vinumque iussa fundere
 Mutavit unda originem .
 

 
 O rat salutem servulo
 Nixus genu centurio ,
 Credentis ardor plurimus   55 
 Extinxit ignes febrium
 

 
 P etrus per undas arubulat
 Christi levatus dextera;
 Natura quam negaverat,
 Fides paravit semitam.   60 
 

 
 Q uarta die iam fetides
 Vitam recepit Lazarus
 Mortisque liber vinculis
 Factus superstes est sibi.
 

 
 R ivos cruoris torridi   65 
 Contacta vestis obstruit:
 Fletu rigante supplicis
 Arent fluenta sanguinis.
 

 
 S olutus omni corpore
 Iussus repente surgere   70 
 Suis vicissim gressibus
 Eger vehebat lectulum,
 

 
 T unc ille Judas carnifex
 Ausus magistrum tradere
 Pacem ferebat osculo,   75 
 Quam non habebat pectore
 

 
 V erax datur fallacibus,
 Pium flagellat impius,
 Crucique fixus innocens
 Coniunctus est latronibus   80 
 

 
 X eromurram post sabbatum
 Quedam vehebant compares,
 Quas allocutus angelus
 Vivum sepulcro non tegi .
 

 
 Y mnis, venite, dulcibus   85 
 Omnes canamus subditum
 Christi triumpho tartarum,
 Qui nos redemit venditus.
 

 
 Z elum draconis invidi
 Et os leonis pessimi   90 
 Calcavit unicus Dei
 Seseque celis reddidit.
 

 

 
 
 
	 Christian Latin 
	 The Latin Library 
	 The Classics Page