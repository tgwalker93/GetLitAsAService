Commodian, De Saeculi Istius Fine
		 

		 
		 
	 
	
 

 COMMODIAN DE SAECULI ISTIUS FINE
 

 

 
D at tuba caelo signum sublato leone,
 E t fiunt subito tenebrae cum caeli fragore.
 S ummittit oculos Dominus, ut terra tremescat,
 A cclamat ut et audiant omnes in orbem:
 E cce diu tacui sufferens tanto tempore uestra!
 C onclamant pariter plangentes sero gementes,
 U lulatur, ploratur, nec spatium datur iniquis:
 L actanti quid faciet mater, cum ipsa crematur?
 I n flamma ignis Dominus iudicabit iniquos:
 I ustos autem non tanget ignis, sed immo delinquet.
 S ub uno morantur, sed pars in sententia flebit.
 T antus erit ardor, ut lapides ipsi liquescant,
 I n fulmine coeunt uenti, furit ira caelestis,
 U t, quacumque fugit, impius occupetur ab igne;
 S uppetium nullum erit, nec nauticae puppes:
 F lamma tamen gentes Medi Parthique feruent
 I n annis mille, ut feruunt corpora sanctis.
 N am inde post annos mille gehennae traduntur,
 E t fabrica cuius erant cum ipsa cremantur.
 

 

 
 
 
	 Christian Latin 
	 The Latin Library 
	 The Classics Page