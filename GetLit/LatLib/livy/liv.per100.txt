Periocha C
		 

		 
		 
	 
	
 

 TITI LIVI AB URBE CONDITA LIBER C PERIOCHA
 

 

 
C. Manilius tr. pl. magna indignatione nobilitatis legem tulit ut Pompeio
Mithridaticum bellum mandaretur. Contio eius bona.
Q. Metellus perdomitis Cretensibus liberae in id tempus insulae leges
dedit.
 

 
Cn. Pompeius ad gerendum bellum aduersus Mithridaten profectus cum rege
Parthorum, Phraate, amicitiam renouauit. Equestri proelio Mithridaten
uicit.
 

 
Praeterea bellum inter Phraaten, Parthorum regem, et Tigranen, Armeniorum,
ac deinde inter filium Tigranen patremque gestum continet.
 
	 
		 Livy 
		 The Latin Library 
		 The Classics Page