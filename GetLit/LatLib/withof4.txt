Johann Hildebrand Withof 
 
 
 
 
 JOHANN HILDEBRAND WITHOF
 
 (1694-1769) 
 
 
 
 Desiderium Pacis 
Virgil
 
En queis consevimus agros!
 
Sectari latebras ruris in otio 
Mulcentes cupiens inter Etesias, 
Misceris queror eheu 
Bellis omnia turpidis!
 
O liventes honos arboribos comae, 
Vicinumque nemus, quid gemis? o quies, 
O vitae tunicatea 
Felix simplicitas ubi es?
 
Verum, Musa, cave, si sapis, augeas 
Impostas querula voce molestias. 
Urit sarcina peius 
Jactantes humeros onus.
 
Pax fortasse brevi, pax iterum nitens 
Tristis discutiet nubila temporis. 
Instat Sol novus imbri 
Ver brumae, tenebris dies. 
 
 
 
 
 
 
	 Neo-Latin 
	 The Latin Library 
	 The Classics Page