Lewis Carroll: Jabberwocky 
 
 
 
 JABBERWOCKY 
 Lewis Carroll (Charles Lutwidge Dodgson) 
 
 
 
 
 
 
 Gabrobocchia [author unknown] 
Est brilgum: tovi slimici 
In vabo tererotitant 
Brogovi sunt macresculi 
Momi rasti strugitant. 
"Fuge Gabrobocchia, fili mi, 
Qui fero lacerat morsu: 
Diffide Iubiubae avi 
Es procul ab Unguimanu." 
Vorpalem ensem extulit; 
Hostem quaesivit manximum; 
Tumtumi stirpi astitit 
Et extudit consilium. 
Subtectim consultante eo 
En, Gabrobocchia flammifer 
Ex luco sprinxit tulgido 
Perbullans usque ugriter. 
Tum semel, bis et iterum 
Vorpale ferrum pupugit. 
Necati caput exanimum 
Citumphans retro rettulit. 
"Num Gabrobocchia periit? 
Gaudiferum amplectar te! 
Dies frabiosus! graustussit!" 
Suffremuit praehilare. 
Est brilgum: tovi slimici 
In vabo tererotitant 
Brogovi sunt macresculi 
Momi rasti strugitant.
 
 
 
 Gaberbocchus by Hassard H. Dodgson (Charles Lutwidge Dodgson's uncle)
 
Hora aderat briligi. Nunc et Slythia Tova 
Plurima gyrabant gymbolitare vabo; 
Et Borogovorum mimzebant undique formae, 
Momiferique omnes exgrabuere Rathi. 
"Cave, Gaberbocchum moneo tibi, nate, cavendum! 
(Unguibus ille rapit. Dentibus ille necat.) 
Et fuge Jubbubum, quo non infestior ales, 
Et Bandersnatcham, quae fremit usque, cave." 
Ille autem gladium vorpalem cepit, et hostem 
Manxonium longa sedulitate petit; 
Tum sub tumtummi requiescens arboris umbra 
Stabat tranquillus, multa animo meditans. 
Dum requiescebat meditans uffishia, monstrum 
Praesens ecce! oculis cui fera flamma micat, 
Ipse Gaberbocchus dumeta per horrida sifflans 
Ibat, et horrendum burbuliabat iens! 
Ter, quater, atque iterum cito vorpalissimus ensis 
Snicsnaccans penitus viscera dissecuit. 
Exanimum corpus linquens caput abstulit heros 
Quocum galumphat multa, domumque redit. 
"Tune Gaberbocchum potuisti, nate, necare? 
Bemiscens puer! ad brachia nostra veni. 
Oh! frabiusce dies! iterumque caloque calaque 
Laetus eo" ut chortlet chortla superba senex. 
Hora aderat briligi. Nunc et Slythia Tova 
Plurima gyrabant gymbolitare vabo; 
Et Borogovorum mimzebant undique formae, 
Momiferique omnes exgrabuere Rathi.
 
 
 
 Mors Iabrochii by Augustus A. Vansittart (1872). 
Coesper erat: tunc lubriciles ultravia circum 
Urgebant gyros gimbiculosque tophi; 
Moestenui visae borogovides ire meatu; 
Et profugi gemitus exgrabuere rathae. 
"O fuge Iabrochium, sanguis meus! Ille recurvis 
Unguibus, estque avidis dentibus ille minax. 
Ububae fuge cautus avis vim, gnate! Neque unquam 
Faedarpax contra te frumiosus eat!" 
Vorpali gladio juvenis succingitur: hostis 
Manxumus ad medium quaeritur usque diem: 
Jamque via fesso, sed plurima mente prementi, 
Tumtumiae frondis suaserat umbra moram. 
Consilia interdum stetit egnia mente revolvens: 
At gravis in densa fronde susuffrus erat, 
Spiculaque ex oculis jacientis flammea, tulscam 
Per silvam venit burbur Iabrochii! 
Vorpali, semel atque iterum collectus in ictum, 
Persnicuit gladio persnacuitque puer: 
Deinde galumphatus, spernens informe cadaver, 
Horrendum monstri rettulit ipse caput. 
"Victor Iabrochii, spoliis insignis opimis, 
Rursus in amplexus, o radiose, meos! 
O frabiose dies! Callo clamateque Calla!" 
Vix potuit laetus chorticulare pater. 
Coesper erat: tunc lubriciles ultravia circum 
Urgebant gyros gimbiculosque tophi; 
Moestenui visae borogovides ire meatu; 
Et profugi gemitus exgrabuere rathae.
 
 
 
 The Original 
 
'Twas brillig, and the slithy toves 
Did gyre and gimble in the wabe; 
All mimsy were the borogoves, 
And the mome raths outgrabe. 
 "Beware the Jabberwock, my son! 
The jaws that bite, the claws that catch! 
Beware the Jubjub bird, and shun 
The frumious Bandersnatch!" 
 He took his vorpal sword in hand: 
Long time the manxome foe he sought-- 
So rested he by the Tumtum tree, 
And stood awhile in thought. 
 And, as in uffish thought he stood, 
The Jabberwock, with eyes of flame, 
Came whiffling through the tulgey wood, 
And burbled as it came! 
 One two! One two! And through and through 
The vorpal blade went snicker-snack! 
He left it dead, and with its head 
He went galumphing back. 
 "And hast thou slain the Jabberwock? 
Come to my arms, my beamish boy! 
O frabjous day! Callooh! Callay!" 
He chortled in his joy. 
 'Twas brillig, and the slithy toves 
Did gyre and gimble in the wabe; 
All mimsy were the borogoves, 
And the mome raths outgrabe. 
 
 
 
 
 
	 Neo-Latin 
	 The Latin Library 
	 The Classics Homepage