Andecavis Abbas 
 
 
 
 ANDECAVIS ABBAS 
 
 
 
 
 
 
 Andecavis  abas esse dicitur
ille nomen  primi tenet hominum;
hunc fatentur vinum vellet bibere
super omnes  Andechavis homines. 

 Eia eia eia laudes
Eia laudes dicamus Libero. 

 Iste malet  vinum omne tempore
quem nec dies nox nec ulla preterit
quod non vino saturatus titubet,
velut arbor  agitata flatibus 

 Eia eia eia laudes
Eia laudes dicamus Libero. 

 Iste gerit  corpus imputribile
vinum totum  conditum ut alove
et ut mire  corium conficitur
cutis eius  nunc cum vino tingitur. 

 Eia eia eia laudes
Eia laudes dicamus Libero. 

 Iste cupa  non curat de calicem
vinum bonum  bibere suaviter,
sed patellis  atque magnis cacabis   
et in eis  ultra modum grandibus. 

 Eia eia eia laudes
Eia laudes dicamus Libero. 

 Hunc perperdit Andechavis civitas,
nullum talem  ultra sibi sociat,
qui sic semper vinum possit sorbere;
cuius facta,  cives, vobis pingite! 

 Eia eia eia laudes
Eia laudes dicamus Libero. 
 
 
 
 
 
	 Medieval Latin 
	 The Latin Library 
	 The Classics Homepage