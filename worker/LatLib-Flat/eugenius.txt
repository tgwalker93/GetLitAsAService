Medieval Latin 
 
 
 
 EUGENIUS VULGARIUS, METRUM PARHEMIACUM TRAGICUM 
 
 
 
 
 
 
O tristia secla priora, 
que vos docuere sepulcra 
animisque parando nociva 
belli fabricare pericla? 
Heu quis prior ille piator 
qui cusor in arte fabrina 
variavit in igne figuras, 
cudens gladii male formas? 
Quis denique Martia primus 
arcus volucresque sagittas 
ignivit et edidit iras, 
mortes stabilivit amaras? 
Qui spicula cudit in usus, 
conflavit in incude funus; 
lamne tenuavit et ictus, 
ventris vacuaret ut haustus. 
Docuit quoque cuspide mortem 
qui duxit in ordine martem; 
amiserat et quia mentem 
umbre tenuere tumentem.
 
 
 
 
 
 
	 Medieval Latin 
	 The Latin Library 
	 The Classics Homepage