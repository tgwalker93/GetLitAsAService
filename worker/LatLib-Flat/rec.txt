Alcuin: Letter of Recommendation
		 

		 
		 
	 
	
 

 ALCUIN: DILECTISSIMO AQUILAE ALBINUS MATRICULARIUS 
PERPETUAE BEATITUDINIS IN CHRISTO SALUTEM
 

 

 
Direxi hoc animal, vitulum enchiridion meum; ut adiuves illi et eripias eum de manibus inimicorum suorum. Et adiuva, quantum valeas. Quia venerabilis episcopus multum ardet super nos, id est Teodulfus. Misi
quoque in ora pueri huius, quamvis vitulus conta naturam rationale sit
animal, quod ipse in auribus sanctitatis vestrae habet mugire. 

 
Habeo enim illum ad erudiendum Deo mecum in domo mea. Et poterit
proficere, Deo donante, in lectionis studio seu grammaticae artis
disciplina in domo sancti Martini. O Aquila! 'Hi in curribus et hi in equis;
nos autem in nomine Domini nostri magnificabimur.'
Valeas vigeas semper in aeternum.
 

 

 
 
 
	 Alcuin 	
	 Christian Latin 
	 The Latin Library 
	 The Classics Page