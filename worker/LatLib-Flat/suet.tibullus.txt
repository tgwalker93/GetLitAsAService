Suetonius: Life of Tibullus
		 

		 
		 
	 
	
 

 C. SVETONI TRANQVILLVI DE POETIS VITA TIBULLI
 

 

 
"Te quoque Vergilio comitem non aequa, Tibulle, 
Mors iuvenem campos misit ad Elysios, 
Ne foret, aut elegis molles qui fleret amores 
Aut caneret forti regia bella pede."
 

 
Albius Tibullus eques Romanus, insignis forma cultuque corporis
observabilis, ante alios Corvinum Messalam oratorem dilexit, cuius etiam
contubernalis Aquitanico bello militaribus donis donatus est. Hic
multorum iudicio principem inter elegiographos obtinet locum. Epistolae
quoque eius amatoriae, quamquam breves, omnino utiles sunt. Obiit
adulescens, ut indicat epigramma supra scriptum. 
 

 

 
 
 
	 Suetonius 
	 The Latin Library 
	 The Classics Page