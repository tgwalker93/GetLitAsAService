Galileo Galilei, Sidereus Nuncius
		 

		 
		 
	 
	
 

 SIDEREUS NUNCIUS 
  Galileo Galilei 
 


 

 
  
  SERENISSIMO 
  COSMO MEDICES II 
  MAGNO ETRURIE DUCI IIII 
 
  Prêclarum sane atque humanitatis plenum eorum fuit institutum, qui excellentium
 virtute virorum res prêclare gestas ab invidia tutari, eorumque immortalitate digna
 nomina ab oblivione atque interitu vindicare, conati sunt. Hinc ad memoriam posteritatis
 proditê imagines, vel marmore insculptê, vel ex êre fictê; hinc positê statuê, tam
 pedestres, quam equestres; hinc columnarum atque pyramidum, ut inquit ille, sumptus ad
 sidera ducti; hinc denique urbes êdificatê, eorumque insignitê nominibus, quos grata
 posteritas êternitati commendandos existimavit. Eiusmodi est enim humanê mentis
 conditio, ut nisi assiduis rerum simulacris in eam extrinsecus irrumpentibus pulsetur,
 omnis ex illa recordatio facile effluat. 
  Verum alii firmiora ac diuturniora spectantes, êternum summorum virorum prêconium non
 saxis ac metallis, sed Musarum custodiê et incorruptis litterarum monumentis
 consecrarunt. At quid ego ista commemoro? quasi vero humana solertia, his contenta
 regionibus, ulterius progredi non sit ausa; attamen longius illa prospiciens, cum optime
 intelligeret, omnia humana monumenta vi tempestate ac vetustate tandem interire,
 incorruptiora signa excogitavit, in quê tempus edax atque invidiosa vetustas nullum sibi
 ius vindicaret. In cêlum itaque migrans, clarissimorum Siderum notis sempiternis illis
 Orbibus eorum nomina consignavit, qui ob egregia ac prope divina facinora digni habiti
 sunt, qui una cum Astris êvo sempiterno fruerentur. Quam ob rem non prius Iovis, Martis,
 Mercurii, Herculis cêterorumque heroum, quorum nominibus Stellê appellantur, fama
 obscurabitur, quam ipsorum Siderum splendor extinguatur. Hoc autem humanê sagacitatis
 inventum, cum primis nobile ac mirandum, multorum iam sêculorum intervallo exolevit,
 priscis heroibus lucidas illas sedes occupantibus ac suo quasi iure tenentibus: in quorum
 cœtum frustra pietas Augusti Iulium Cêsarem cooptare conata est; nam cum Stellam suo
 tempore exortam, ex iis quas Grêci Cometas, nostri Crinitas vocant, Iulium Sidus
 nuncupari voluisset, brevi illa evanescens, tantê cupiditatis spem delusit. Atqui longe
 veriora ac feliciora, Princeps Serenissime, Celsitudini tuê possumus augurari; nam vix
 dum in terris immortalia animi tui decora fulgere cœperunt, cum in Cêlis lucida
 Sidera sese offerunt, quê tanquam linguê prestantissimas virtutes tuas in omne tempus
 loquantur ac celebrent. En igitur quatuor Sidera tuo inclyto nomini reservata, neque illa
 de gregario ac minus insigni inerrantium numero, sed ex illustri vagantium ordine; quê
 quidem disparibus inter se motibus circum Iovis Stellam cêterarum nobilissimam, tanquam
 germana eius progenies, cursus suos orbesque conficiunt celeritate mirabili, interea dum
 unanimi concordia circa mundi centrum, circa Solem nempe ipsum, omnia simul duodecimo
 quoque anno magnas convolutiones absolvunt. Ut autem inclito Celsitudinis tuê nomini prê
 ceteris novos hosce Planetas destinarem, ipsemet Siderum Opifex perspicuis argumentis me
 admonere visus est. Etenim, quemadmodum hê Stellê, tanquam Iove digna proles, nunquam ab
 illius latere, nisi exiguo intervallo, discedunt; ita quis ignorat clementiam, animi
 mansuetudinem, morum suavitatem, regii sanguinis splendorem, in actionibus maiestatem,
 auctoritatis et Imperii in alios amplitudinem, quê quidem omnia in tua Celsitudine sibi
 domicilium ac sedem collocarunt, quis, inquam, ignorat, hêc omnia ex benignissimo Iovis
 astro, secundum Deum omnium bonorum fontem, emanare? Iuppiter, Iuppiter, inquam, a primo
 Celsitudinis tuê ortu, turbidos horizontis vapores iam transgressus, mediumque cêli
 cardinem occupans, orientalemque angulum sua regia illustrans, felicissimum partum ex
 sublimi illo throno prospexit, omnemque splendorem atque amplitudinem suam in purissimum
 aŒrem profudit, ut universam illam vim ac potestatem tenerum corpusculum una cum animo,
 nobilioribus ornamentis iam a Deo decorato, primo spiritu hauriret. Verum, quid ego
 probabilibus utor argumentationibus, cum id necessaria propemodum ratione concludere ac
 demonstrare queam? Placuit Deo Optimo Maximo, ut a Serenissimis parentibus tuis non
 indignus existimarer, qui Celsitudini tuê in tradendis Mathematicis disciplinis operam
 navarem; quod quidem prêstiti quatuor superioribus annis proxime elapsis, eo anni
 tempore, quo a severioribus studiis ocium esse consuevit. Quo circa cum mihi divinitus
 plane contigerit, ut Celsitudini tuê inservirem, atque ideo incredibilis clementiê ac
 benignitatis tuê radios propius exceperim, quid mirum si animus meus adeo incaluit, ut
 nihil aliud propemodum dies noctesque meditetur, quam ut ego, qui non solum animo, sed
 etiam ipso ortu ac natura, sub tua dominatione sum, tuê gloriê cupidissimus et quam
 gratissimus erga te esse cognoscar? Quê cum ita sint, cum, te Auspice, COSME Serenissime,
 has Stellas superioribus Astronomis omnibus incognitas exploraverim, optimo iure eas
 Augustissimo Prosapiê tuê nomine insignire decrevi. Quod si illas primus indagavi, quis
 me iure reprehendat, si iisdem quoque nomen imposuero, ac MEDICEA SIDERA appellaro?
 sperans fore, ut tantum dignitatis ex hac appellatione iis Sideribus accedat, quantum alia
 cêteris Heroibus attulerunt. Nam, ut taceam de Serenissimis tuis Maioribus, quorum
 gloriam sempiternam omnium historiarum monumenta testantur, sola tua virtus, Maxime Heros,
 illis Astris impertiri potest nominis immortalitatem. Cui enim dubium esse potest, quin,
 quam tui expectationem felicissimis imperii auspiciis concitasti, quamvis summam, eam non
 solum sustineas ac tuearis, verum etiam longo intervallo superaturus sis? ut cum alios tui
 similes viceris, tecum nihilominus ipse certes, ac te ipso ac magnitudine tua in dies
 maior evadas. 
  Suscipe itaque, Clementissime Princeps, hanc tibi ab Astris reservatam gentiliciam
 gloriam, et illis divinis bonis, quê non tam a Stellis, quam a Stellarum Opifice ac
 Moderatore Deo, tibi deferuntur, quam diutissime fruere. 
  Datum Patavii, 4 Idus Martii, MDCX. 
 
 Celsitudinis tuê 
  Addictissimus Servus 
 Galileus Galileus. 
  Gli Eccellentissimi Signori Capi dell'Ecc. Cons. de' X infrascritti, avuta fede dalli
 Signori Reformatori del Studio di Padova per relazione delli due a questo deputati, cioÀ
 dal Rever. P. Inquisitor, e dal circospetto Secretario del Senato, Gio. Maraviglia, con
 giuramento, come nel libro intitolato: SIDEREUS NUNCIUS etc. di D. Galileo Galilei non si
 trova alcuna cosa contraria alla Santa Fede Cattolica, Prencipi e buoni costumi, e che À
 degno di stampa, concedono licenza che possi esser stampato in questa Citt˝. 
  Datum die primo Martii 1610. 
  
  D. M. Ant. Valaresso 
  D. Nicol⁄ Bon Capi dell'Ecc. Cons. de' X 
  D. Lunardo Marcello 

  Illustrissimi Consilii X Secretarius 
 Bartholomês Cominus. 
  1610, a doe 8 Marzo. Regist. in libro a car. 39. 
  Ioan. Baptista Breatto off. 
 Con. Blasph. Coad. 
 

 
  ASTRONOMICUS NUNCIUS 
  
OBSERVATIONES RECENS HABITAS NOVI PERSPICILLI BENEFICIO IN LUNE FACIE,
 LACTEO CIRCULO STELLISQUE NEBULOSIS, INNUMERIS FIXIS, NECNON IN QUATUOR PLANETIS MEDICEA
 SIDERA NUNCUPATIS, NUNQUAM CONSPECTIS ADHUC, CONTINENS ATQUE DECLARANS 
  Magna equidem in hac exigua tractatione singulis de natura speculantibus inspicienda
 contemplandaque propono. Magna, inquam, tum ob rei ipsius prêstantiam, tum ob inauditam
 per êvum novitatem, tum etiam propter Organum, cuius beneficio eadem sensui nostro obviam
 sese fecerunt. 
  Magnum sane est, supra numerosam inerrantium Stellarum multitudinem, quê naturali
 facultate in hunc usque diem conspici potuerunt, alias innumeras superaddere oculisque
 palam exponere, antehac conspectas nunquam, et quê veteres ac notas plusquam supra
 decuplam multiplicitatem superent. 
  Pulcherrimum atque visu iucundissimum est, lunare corpus, per sex denas fere terrestres
 semidiametros a nobis remotum, tam ex propinquo intueri, ac si per duas tantum easdem
 dimensiones distaret; adeo ut eiusdem Lunê diameter vicibus quasi terdenis, superficies
 vero noningentis, solidum autem corpus vicibus proxime viginti septem millibus, maius
 appareat, quam dum libera tantum oculorum acie spectatur: ex quo deinde sensata
 certitudine quispiam intelligat, Lunam superficie leni et perpolita nequaquam esse
 indutam, sed aspera et inêquali; ac, veluti ipsiusmet Telluris facies, ingentibus
 tumoribus, profundis lacunis atque anfractibus undiquaque confertam existere. 
  Altercationes insuper de Galaxia, seu de Lacteo circulo, substulisse, eiusque essentiam
 sensui, nedum intellectui, manifestasse, parvi momenti existimandum minime videtur;
 insuperque substantiam Stellarum, quas Nebulosas hucusque Astronomorum quilibet
 appellavit, digito demonstrare, longeque aliam esse quam creditum hactenus est, iocundum
 erit atque perpulcrum. 
  Verum, quod omnem admirationem longe superat, quodve admonitos faciendos cunctos
 Astronomos atque Philosophos nos apprime impulit, illud est, quod scilicet quatuor
 Erraticas Stellas, nemini eorum qui ante nos cognitas aut observatas, adinvenimus, quê
 circa Stellam quandam insignem e numero cognitarum, instar Veneris atque Mercurii circa
 Solem, suas habent periodos, eamque modo prêeunt, modo subsequuntur, nunquam extra certos
 limites ab illa digredientes. Quê omnia ope Perspicilli a me excogitati, divina prius
 illuminante gratia, paucis abhinc diebus, reperta atque observata fuerunt. 
  Alia forte prêstantiora, vel a me, vel ab aliis, in dies adinvenientur consimilis
 Organi beneficio; cuius formam et apparatum, necnon illius excogitandi occasionem, prius
 breviter commemorabo, deinde habitarum a me observationum historiam recensebo. 
  Mensibus abhinc decem fere, rumor ad aures nostras increpuit, fuisse a quodam Belga
 Perspicillum elaboratum, cuius beneficio obiecta visibilia, licet ab oculo inspicientis
 longe dissita, veluti propinqua distincte cernebantur; ac huius profecto admirabilis
 effectus nonnullê experientiê circumferebantur, quibus fidem alii prêbebant, negabant
 alii. Idem paucos post dies mihi per literas a nobili Gallo Iacobo Badovere ex Lutetia
 confirmatum est; quod tandem in causa fuit, ut ad rationes inquirendas, necnon media
 excogitanda, per quê ad consimilis Organi inventionem devenirem, me totum converterem;
 quam paulo post, doctrinê de refractionibus innixus, assequutus sum: ac tubum primo
 plumbeum mihi paravi, in cuius extremitatibus vitrea duo Perspicilla, ambo ex altera parte
 plana, ex altera vero unum sphêrice convexum, alterum vero cavum aptavi; oculum deinde ad
 cavum admovens obiecta satis magna et propinqua intuitus sum; triplo enim viciniora,
 nonuplo vero maiora apparebant, quam dum sola naturali acie spectarentur. Alium postmodum
 exactiorem mihi elaboravi, qui obiecta plusquam sexagesies maiora reprêsentabat. Tandem,
 labori nullo nullisque sumptibus parcens, eo a me deventum est, ut Organum mihi
 construxerim adeo excellens, ut res per ipsum visê millies fere maiores appareant, ac
 plusquam in terdecupla ratione viciniores, quam si naturali tantum facultate spectentur.
 Huius Instrumenti quot quantaque sint commoda, tam in re terrestri quam in maritima,
 omnino supervacaneum foret enumerare. Sed, missis terrenis, ad Cêlestium speculationes me
 contuli; ac Lunam prius tam ex propinquo sum intuitus, ac si vix per duas Telluris
 diametros abesset. Post hanc, Stellas tum fixas, tum vagas, incredibili animi iucunditate
 sêpius observavi; cumque harum maximam frequentiam viderem, de ratione, qua illarum
 interstitia dimetiri possem, excogitare cœpi, ac demum reperi. Qua de re singulos
 prêmonitos esse decet, qui ad huiuscemodi observationes accedere volunt. Primo enim
 necessarium est, ut sibi Perspicillum parent exactissimum, quod obiecta perlucida,
 distincta et nulla caligine obducta reprêsentet; eademque ad minus secundum
 quatercentuplam rationem multiplicet; tunc enim illa bisdecuplo viciniora commonstrabit:
 nisi enim tale fuerit Instrumentum, ea omnia quê a nobis conspecta sunt in cêlis, quêve
 infra enumerabuntur, intueri tentabitur frustra. Ut autem de multiplicatione instrumenti
 quilibet parvo negotio certior reddatur, circulos binos aut quadrata bina chartacea
 contornabit, quorum alterum quatercenties altero maius existat; id autem erit tunc, cum
 maioris diameter ad diametrum alterius longitudine fuerit vigecupla: deinde superficies
 ambas in eodem pariete infixas simul a longe spectabit, minorem quidem altero oculo ad
 Perspicillum admoto, maiorem vero altero oculo libero; commode enim id fieri licet uno
 eodemque tempore, oculis ambobus adapertis: tunc enim figurê ambê eiusdem apparebunt
 magnitudinis, si Organum secundum optatam proportionem obiecta multiplicaverit. Consimili
 parato Instrumento, de ratione distantiarum dimetiendarum inquirendum erit: quod tali
 artificio assequemur. 
 
 
  Sit enim, facilioris intelligentiê gratia, tubus ABCD. Oculus inspicientis esto E.
 Radii, dum nulla in tubo adessent Perspicilla, ad obiectum FG secundum lineas rectas ECF,
 EDG ferrentur; sed, appositis Perspicillis, ferantur secundum lineas refractas ECH, EDI:
 coarctantur enim, et qui prius liberi ad FG obiectum dirigebantur, partem tantummodo HI
 comprêhendent. Accepta deinde ratione distantiê EH ad lineam HI, per tabulam sinuum
 reperietur quantitas anguli in oculo ex obiecto HI constituti, quem minuta quêdam tantum
 continere comperiemus. Quod si Specillo CD bracteas, alias maioribus, alias vero minoribus
 perforatas foraminibus, aptaverimus, modo hanc, modo illam, prout opus fuerit,
 superimponentes, angulos alios atque alios pluribus paucioribusque minutis subtendentes,
 pro libito constituemus; quorum ope Stellarum intercapedines, per aliquot minuta adinvicem
 dissitarum, citra unius aut alterius minuti peccatum, commode dimetiri poterimus. Hêc
 tamen sic leviter tetigisse, et quasi primoribus libasse labiis, in prêsentiarum sit
 satis; per aliam enim occasionem absolutam huius Organi theoriam in medium proferemus.
 Nunc observationes a nobis duobus proxime elapsis mensibus habitas recenseamus, ad
 magnarum profecto contemplationum exordia omnes verê philosophiê cupidos convocantes. 
  De facie autem Lunê, quê ad aspectum nostrum vergit, primo loco dicamus. Quam,
 facilioris intelligentiê gratia, in duas partes distinguo, alteram nempe clariorem,
 obscuriorem alteram: clarior videtur totum hemisphêrium ambire atque perfundere,
 obscurior vero, veluti nubes quêdam, faciem ipsam inficit maculosamque reddit. Istê
 autem maculê, subobscurê et satis amplê, unicuique sunt obviê, illasque êvum omne
 conspexit; quapropter magnas, seu antiquas, eas appellabimus, ad differentiam aliarum
 macularum amplitudine minorum, at frequentia ita consitarum, ut totam Lunarem superficiem,
 prêsertim vero lucidiorem partem, conspergant; hê vero a nemine ante nos observatê
 fuerunt: ex ipsarum autem sêpius iteratis inspectionibus in eam deducti sumus sententiam,
 ut certo intelligamus, Lunê superficiem, non perpolitam, êquabilem, exactissimêque
 sphêricitatis existere, ut magna philosophorum cohors de ipsa deque reliquis corporibus
 cêlestibus opinata est, sed, contra, inêqualem, asperam, cavitatibus tumoribusque
 confertam, non secus ac ipsiusmet Telluris facies, quê montium iugis valliumque
 profunditatibus hinc inde distinguitur. Apparentiê vero, ex quibus haec colligere licuit,
 eiusmodi sunt. 
  Quarta aut quinta post coniunctionem die, cum splendidis Luna sese nobis cornibus
 offert, iam terminus partem obscuram a luminosa dividens non êquabiliter secundum ovalem
 lineam extenditur, veluti in solido perfecte sphêrico accideret; sed inêquabili, aspera
 et admodum sinuosa linea designatur, veluti apposita figura reprêsentat: complures enim
 veluti excrescentiê lucidê ultra lucis tenebrarumque confinia in partem obscuram
 extenduntur, et, contra, tenebricosê particulê intra lumen ingrediuntur. Quinimmo, et
 magna nigricantium macularum exiguarum copia, omnino a tenebrosa parte separatarum, totam
 fere plagam iam Solis lumine perfusam undiquaque conspergit, illa saltem excepta parte,
 quê magnis et antiquis maculis est affecta. Adnotavimus autem, modo dictas exiguas
 maculas in hoc semper et omnes, convenire, ut partem habeant nigricantem locum Solis
 respicientem; ex adverso autem Solis lucidioribus terminis, quasi candentibus iugis
 coronentur. At consimilem penitus aspectum habemus in Terra circa Solis exortum, dum
 valles nondum lumine perfusas, montes vero illas ex adverso Solis circundantes iam iam
 splendore fulgentes intuemur: ac veluti terrestrium cavitatum umbrê, Sole sublimiora
 petente, imminuuntur, ita et lunares istê maculê, crescente parte luminosa, tenebras
 amittunt. 
 
  
  Verum, non modo tenebrarum et luminis confinia in Luna inêqualia ac sinuosa cernuntur;
 sed, quod maiorem infert admirationem, permultê apparent lucidê cuspides intra
 tenebrosam Lunê partem, omnino ab illuminata plaga divisê et avulsê, ab eaque non per
 exiguam intercapedinem dissitê; quê paulatim, aliqua interiecta mora, magnitudine et
 lumine augentur, post vero secundam horam aut tertiam reliquê parti lucidê et ampliori
 iam factê iunguntur; interim tamen aliê atque aliê, hinc inde quasi pullulantes, intra
 tenebrosam partem accenduntur, augentur, ac demum eidem luminosê superficiei, magis adhuc
 extensê, copulantur. Huius exemplum eadem figura nobis exhibet. At nonne in terris ante
 Solis exortum, umbra adhuc planities occupante, altissimorum cacumina montium solaribus
 radiis illustrantur? Nonne exiguo interiecto tempore ampliatur lumen, dum mediê et
 largiores eorundem montium partes illuminantur; ac tandem, orto iam Sole, planicierum et
 collium illuminationes iunguntur? Huiusmodi autem eminentiarum et cavitatum discrimina in
 Luna longe lateque terrestrem asperitatem superare videntur, ut infra demonstrabimus.
 Interim silentio minime involvam quid animadversione dignum a me observatum, dum Luna ad
 primam quadraturam properaret, cuius etiam imaginem eadem supra posita delineatio prê se
 fert: ingens enim sinus tenebrosus in partem luminosam subit, versus inferius cornu
 locatus; quem quidem sinum cum diutius observassem, totumque obscurum vidissem, tandem
 post duas fere horas, paulo infra medium cavitatis, vertex quidam luminosus exsurgere
 cœpit; hic vero paulatim crescens trigonam figuram prê se ferebat, eratque omnino
 adhuc a luminosa facie revulsus ac separatus; mox circa illum tres aliê cuspides exiguê
 lucere cœperunt; donec, Luna iam occasum versus tendente, trigona illa figura,
 extensa et amplior iam facta, cum reliqua luminosa parte nectebatur, ac instar ingentis
 promontorii, a tribus iam commemoratis lucidis verticibus adhuc obsessa, in tenebrosum
 sinum erumpebat. In extremis quoque cornibus, tam superiori, quam inferiori, splendida
 quêdam puncta, et omnino a reliquo lumine disiuncta, emergebant, veluti in eadem figura
 depictum cernitur. Eratque magna obscurarum macularum vis in utroque cornu, maxime autem
 in inferiori: quarum maiores et obscuriores apparent, quê termino lucis et tenebrarum
 viciniores sunt; remotiores vero obscurê minus ac magis dilutê. Semper tamen, ut supra
 quoque meminimus, nigricans ipsius maculê pars irradiationis solaris locum respicit,
 splendidior vero limbus nigricantem maculam in parte Soli aversa, et Lunê tenebrosam
 plagam respiciente, circundat. Hêc lunaris superficies, qua maculis, instar pavonis
 caudê cêruleis oculis, distinguitur, vitreis illis vasculis redditur consimilis, quê
 adhuc calentia in frigidam immissa, perfractam undosamque superficiem acquirunt, ex quo a
 vulgo glaciales Gyathi nuncupantur. Verum magnê eiusdem Lunê maculê consimili modo
 interruptê atque lacunis et eminentiis confertê minime cernuntur, sed magis êquabiles
 et uniformes; solummodo enim clarioribus nonnullis areolis hac illac scatent; adeo ut, si
 quis veterem Pythagoreorum sententiam exsuscitare velit, Lunam scilicet esse quasi
 Tellurem alteram, eius pars lucidior terrenam superficiem, obscurior vero aqueam, magis
 congrue reprêsentet: mibi autem dubium fuit nunquam, terrestris globi a longe conspecti
 atque a radiis solaribus perfusi, terream superficiem clariorem, obscuriorem vero aqueam,
 sese in conspectum daturam. Depressiores insuper in Luna cernuntur magnê maculê, quam
 clariores plagê; in illa enim, tam crescente quam decrescente, semper in lucis
 tenebrarumque confinio prominent hinc inde circa ipsas magnas maculas contermini partis
 lucidioris, veluti in describendis figuris observavimus: neque depressiores tantummodo
 sunt dictarum macularum termini, sed êquabiliores, nec rugis aut asperitatibus
 interrupti. Lucidior vero pars maxime prope maculas eminet; adeo ut, et ante quadraturam
 primam, et in ipsa ferme secunda, circa maculam quandam, superiorem, borealem nempe, Lunê
 plagam occupantem, valde attollantur, tam supra illam quam infra, ingentes quêdam
 eminentiê, veluti appositê prê se ferunt delineationes. 
  
  
   
   
  
  
  Hêc eadem macula ante secundam quadraturam nigrioribus quibusdam terminis
 circumvallata conspicitur; qui, tanquam altissima montium iuga, ex parte Soli aversa
 obscuriores apparent, qua vero Solem respiciunt lucidiores extant: cuius oppositum in
 cavitatibus accidit; quarum pars Soli aversa splendens apparet, obscura vero ac umbrosa
 quê ex parte Solis sita est. Imminuta deinde luminosa superficie, cum primum tota ferme
 dicta macula tenebris est obducta, clariora montium dorsa eminenter tenebras scandunt.
 Hanc duplicem apparentiam sequentes figurê commonstrant. * 
  
  
   
   
  
  
  Unum quoque oblivioni minime tradam, quod non nisi aliqua cum admiratione adnotavi:
 medium quasi Lunê locum a cavitate quadam occupatum esse reliquis omnibus maiori, ac
 figura perfectê rotunditatis; hanc prope quadraturas ambas conspexi, eandemque in
 secundis supra positis figuris quantum licuit imitatus sum: eundem, quo ad obumbrationem
 et illuminationem, facit aspectum, ac faceret in terris regio consimilis Bohemiê, si
 montibus altissimis, inque peripheriam perfecti circuli dispositis, occluderetur undique;
 in Luna enim adeo elatis iugis vallatur, ut extrema ora tenebrosê Lunê parti contermina,
 Solis lumine perfusa spectetur, priusquam lucis umbrêque terminus ad mediam ipsius
 figurê diametrum pertingat. De more autem reliquarum macularum, umbrosa illius pars Solem
 respicit, luminosa vero versus tenebras Lunê constituitur; quod tertio libenter
 observandum admoneo, tanquam firmissimum argumentum asperitatum inêqualitatumque per
 totam Lunê clariorem plagam dispersarum: quarum quidem macularum semper nigriores sunt
 illê, quê confinio luminis et tenebrarum conterminê sunt, remotiores vero tum minores,
 tum obscurê minus apparent; ita ut tandem, cum Luna in oppositione totum impleverit
 orbem, modico admodumque tenui discrimine cavitatum opacitas ab eminentiarum candore
 discrepet. 
  Hêc, quê recensuimus, in clarioribus Lunê regionibus observantur; verum in magnis
 maculis talis non conspicitur lacunarum eminentiarumque differentia, qualem necessario
 constituere cogimur in parte lucidiori, ob mutationem figurarum ex alia atque alia
 illuminatione radiorum Solis, prout multiplici positu Lunam respicit: at in magnis maculis
 existunt quidem areolê nonnullê subobscuriores, veluti in figuris adnotavimus; attamen
 istê eundem semper faciunt aspectum, neque intenditur earum opacitas aut remittitur, sed
 exiguo admodum discrimine paululum obscuriores modo apparent, modo vero clariores, si
 magis aut minus obliqui in eas radii solares incidant: iunguntur prêterea cum proximis
 macularum partibus leni quadam copula, confinia miscentes ac confundentes: secus vero in
 maculis accidit splendidiorem Lunê superficiem occupantibus; quasi enim abruptê rupes
 asperis et angulatis scopulis consitê, umbrarum luminumque rudibus discriminibus ad
 lineam disterminantur. Spectantur insuper intra easdem magnas maculas areolê quêdam,
 aliê clariores, imo nonnullê lucidissimae: verum, et harum et obscuriorum, idem semper
 est aspectus, nulla aut figurarum aut lucis aut opacitatis mutatio; adeo ut compertum
 indubitatumque sit, apparere illas ob veram partium dissimilaritatem, non autem ob
 inêqualitates tantum in figuris earundem partium, umbras ex variis Solis illuminationibus
 diversimode moventibus: quod bene contingit de maculis aliis minoribus clariorem Lunê
 partem occupantibus; in dies enim permutantur, augentur, imminuuntur, abolentur, quippe
 quê ab umbris tantum eminentiarum ortum ducunt. 
  Verum magna hic dubitatione complures affici sentio, adeoque gravi difficultate
 occupari, ut iam explicatam et tot apparentiis confirmatam conclusionem in dubium revocare
 cogantur. Si enim pars illa lunaris superficiei, quê splendidius solares radios
 retorquet, anfractibus, tumoribus scilicet et lacunis innumeris, est repleta, cur in
 crescenti Luna extrema circumferentia, quê occasum versus spectat, in decrescenti vero
 altera semicircumferentia orientalis, ac in plenilunio tota peripheria, non inêquabilis,
 aspera et sinuosa, verum exacte rotunda et circinata nullisque tumoribus aut cavitatibus
 corrosa, conspicitur? atque ex eo maxime, quia totus integer limbus ex clariori Lunê
 substantia constat, quam tuberosam lacunosamque totam esse diximus; magnarum enim
 macularum nulla ad extremum usque perimetrum exporrigitur, sed omnes procul ab orbita
 aggregatê cernuntur. Huius apparentiê, ansam tam graviter dubitandi prêbentis, duplicem
 causam, ac proinde duplicem dubitationis solutionem, in medium affero. Primo enim, si
 tumores et cavitates in corpore lunari secundum unicam tantum circuli peripheriam,
 hemisphêrium nobis conspicuum terminantem, protenderentur, tunc posset quidem, imo
 deberet, Luna sub specie quasi dentatê rotê sese nobis ostendere, tuberoso, nempe, ac
 sinuoso ambitu terminata: at si non una tantum eminentiarum series, iuxta unicam solummodo
 circumferentiam dispositarum, sed permulti montium ordines cum suis lacunis et anfractibus
 circa extremum Lunê ambitum coordinati fuerint, iique non modo in hemisphêrio apparente,
 sed in averso etiam (prope tamen hemisphêriorum finitorem), tunc oculus a longe
 prospiciens eminentiarum cavitatumque discrimina deprêhendere minime poterit;
 intercapedines enim montium, in eodem circulo seu in eadem serie dispositorum, obiectu
 aliarum eminentiarum in aliis atque aliis ordinibus constitutarum occultantur; idque
 maxime, si oculus aspicientis in eadem recta cum dictarum eminentiarum verticibus fuerit
 locatus. Sic in terra multorum ac frequentium montium iuga secundum planam superficiem
 disposita apparent, si prospiciens procul fuerit et in pari altitudine constitutus. Sic
 êstuosi pelagi sublimes undarum vertices secundum idem planum videntur extensi, quamvis
 inter fluctus maxima voraginum et lacunarum sit frequentia, adeoque profundarum, ut
 sublimium navigiorum non modo carinê, verum etiam puppes, mali ac vela inter illas
 abscondantur. Quia igitur in ipsa Luna et circa eius perimetrum multiplex est eminentiarum
 et cavitatum coordinatio, et oculus e longinquo spectans in eodem fere plano cum
 verticibus illarum locatur; nemini mirum esse debet, quod radio visorio illos abradenti,
 secundum êquabilem lineam minimeque anfractuosam sese offerant. Huic rationi altera
 subnecti potest: quod nempe circa lunare corpus est, veluti circa Terram, orbis quidam
 densioris substantiê reliquo êthere, qui Solis irradiationem concipere atque reflectere
 valet, quamvis tanta non sit opacitate prêditus, ut visui (prêsertim dum illuminatus non
 fuerit) transitum inhibere valeat. Orbis iste a radiis solaribus illuminatus lunare corpus
 sub maioris sphêrê speciem reddit reprêsentatque; essetque potis aciem nostram
 terminare, quominus ad Lunê soliditatem pertingeret, si crassities eius foret profundior:
 atque profundior quidem est circa Lunê peripheriam; profundior, inquam, non absolute, sed
 ad radios nostros, oblique illum secantes, relatus: ac proinde visum nostrum inhibere
 potest, ac prêsertim luminosus existens, Lunêque peripheriam Soli expositam obtegere.
 Quod clarius in apposita figura intelligitur, 
 
  
  in qua lunare corpus ABC ab orbe vaporoso circundatur DEG; oculus vero ex F ad partes
 intermedias Lunê, ut ad A, pertingit per vapores DA minus profundos: at versus extremam
 oram, profundiorum copia vaporum EB aspectum nostrum suo termino prêcludit. Signum huius
 est, quod pars Lunê lumine perfusa amplioris circumferentiê apparet, quam reliquum orbis
 tenebrosi: atque hanc eandem causam quispiam forte rationabilem existimabit, cur maiores
 Lunê maculê nulla ex parte ad extremum usque ambitum protendi conspiciantur, cum tamen
 opinabile sit nonnullas etiam circa illum reperiri; inconspicuas tamen esse credibile
 videtur ex eo, quod sub profundiori ac lucidiori vaporum copia abscondantur. 
  Esse igitur clariorem Lunê superficiem tumoribus atque lacunis undiquaque conspersam,
 ex iam explicatis apparitionibus satis apertum esse reor. Superest ut de illorum
 magnitudinibus dicamus, demonstrantes terrestres asperitates lunaribus esse longe minores;
 minores, inquam, etiam absolute loquendo, non autem in ratione tantum ad suorum globorum
 magnitudines: idque sic manifeste declaratur. 
  Cum sêpius a me observatum sit in aliis atque aliis Lunê ad Solem constitutionibus,
 vertices nonnullos intra tenebrosam Lunê partem, licet a termino lucis satis remotos,
 lumine perfusos apparere, conferens eorum distantiam ad integram Lunê diametrum, cognovi,
 interstitium hoc vigesimam interdum diametri partem superare. 
 
  
  Quo sumpto, intelligatur lunaris globus, cuius maximus circulus CAF, centrum vero E,
 dimetiens CF, qui ad Terrê diametrum est ut duo ad septem; cumque terrestris diameter,
 secundum exactiores observationes, milliaria Italica 7000 contineat, erit CF 2000, CE vero
 1000; pars autem vigesima totius CF, milliaria 100. Sit modo CF dimetiens circuli maximi,
 luminosam Lunê partem ab obscura dividentis (ob maximam enim elongationem Solis a Luna
 hic circulus a maximo sensibiliter non differt), ac secundum vigesimam illius partem
 distet A a puncto C, et protrahatur semidiameter EA, qui extensus occurrat cum contingente
 GCD (quê radium illuminantem reprêsentat) in puncto D. Erit igitur arcus CA, seu recta
 CD, 100 qualium CE est 1000, et aggregatum quadratorum DC, CE 1.010.000, cui quadratum DE
 êquale est: tota igitur ED erit plusquam 1004, et AD plusquam 4 qualium CE fuit 1000.
 Sublimitas igitur AD in Luna, quê verticem quempiam ad usque Solis radium GCD elatum, et
 a termino C per distantiam CD remotum, designat, eminentior est milliaribus Italicis 4.
 Verum in Tellure nulli extant montes, qui vix ad unius milliarii altitudinem
 perpendicularem accedant; manifestum igitur relinquitur, lunares eminentias terrestribus
 esse sublimiores. 
  Lubet hoc loco alterius cuiusdam lunaris apparitionis, admiratione dignê, causam
 assignare; quê licet a nobis non recens, sed multis abhinc annis, observata sit,
 nonnullisque familiaribus amicis et discipulis ostensa, explicata atque per causam
 declarata, quia tamen eius observatio Perspicilli ope facilior redditur atque evidentior,
 non incongrue hoc in loco reponendam esse duxi; idque etiam tum maxime, ut cognatio atque
 similitudo inter Lunam atque Tellurem clarius appareat. 
  Dum Luna, tum ante tum etiam post coniunctionem, non procul a Sole reperitur, non modo
 ipsius globus, ex parte qua lucentibus cornibus exornatur, visui nostro spectandum sese
 offert; verum etiam tenuis quêdam sublucens peripheria tenebrosê partis, Soli nempe
 aversê, orbitam delineare, atque ab ipsius êtheris obscuriori campo seiungere, videtur.
 Verum, si exactiori inspectione rem consideremus, videbimus, non tantum extremum
 tenebrosê partis limbum incerta quadam claritate lucentem, sed integram Lunê faciem,
 illam nempe quê Solis fulgorem nondum sentit, lumine quodam, nec exiguo, albicare:
 apparet tamen primo intuitu subtilis tantummodo circumferentia lucens propter obscuriores
 Cêli partes sibi conterminas; reliqua vero superficies obscurior e contra videtur ob
 fulgentium cornuum, aciem nostram obtenebrantium, contactum. Verum si quis talem sibi
 eligat situm, ut a tecto vel camino aut aliquo alio obice inter visum et Lunam (sed procul
 ab oculo posito) cornua ipsa lucentia occultentur, pars vero reliqua lunaris globi
 aspectui nostro exposita relinquatur; tunc luce non exigua hanc quoque Lunê plagam, licet
 solari lumine destitutam, splendere deprêhendet, idque potissimum, si iam nocturnus
 horror ob Solis absentiam increverit; in campo enim obscuriori eadem lux clarior apparet.
 Compertum insuper est, hanc secundam (ut ita dicam) Lunê claritatem maiorem esse, quo
 ipsa minus a Sole distiterit: per elongationem enim ab eo remittitur magis magisque, adeo
 ut post primam quadraturam, et ante secundam, debilis et admodum incerta comperiatur,
 licet in obscuriori Cêlo spectetur; cum tamen in sextili et minori elongatione, quamvis
 inter crepuscula, mirum in modum fulgeat; fulgeat, inquam, adeo, ut ope exacti Perspicilli
 magnê maculê in ipsa distinguantur. Hic mirabilis fulgor non modicam philosophantibus
 intulit admirationem; pro cuius causa afferenda alii alia in medium protulerunt. Quidam
 enim proprium esse ac naturalem ipsiusmet Lunê splendorem dixerunt; alii, a Venere illi
 esse impertitum; alii, a stellis omnibus; alii, a Sole, qui radiis suis profundam Lunê
 soliditatem permeet. Verum huiuscemodi prolata exiguo labore coarguuntur, ac falsitatis
 evincuntur. Si enim aut proprium esset aut a Stellis collatum eiusmodi lumen, illud maxime
 in Eclipsibus retineret ostenderetque, cum in obscurissimo Cêlo destituatur; quod tamen
 adversatur experientiê: fulgor enim, qui in deliquiis apparet in Luna, longe minor est,
 subrufus ac quasi êneus; hic vero clarior et candidior. Est insuper ille mutabilis ac
 loco mobilis; vagatur enim per Lunê faciem, adeo ut pars illa, quê peripheriê circuli
 umbrê terrestris propinquior est, clarior, reliqua vero obscurior, semper spectetur: ex
 quo omni procul dubio id accidere intelligimus, ex radiorum Solarium vicinitate tangentium
 crassiorem quandam regionem, quê Lunam orbiculariter ambit; ex quo contactu Aurora
 quêdam in vicinas Lunê plagas effunditur, non secus ac in terris, tum mane, tum vesperi,
 crepusculinum spargitur lumen: qua de re fusius in libro De systemate mundi
 pertractabimus. Asserere autem a Venere impertitam eiusmodi lucem, puerile adeo est, ut
 responsione sit indignum. Quis enim adeo inscius erit, ut non intelligat, circa
 coniunctionem et intra sextilem aspectum partem Lunê Soli aversam, ut a Venere spectetur,
 omnino esse impossibile? Esse autem ex Sole, qui suo lumine profundam Lunê soliditatem
 penetret atque perfundat, pariter est inopinabile: numquam enim imminueretur, cum semper
 hemisphêrium Lunê a Sole sit illustratum, tempore lunarium Eclipsium excepto; diminuitur
 tamen dum Luna ad quadraturam properat, et omnino etiam hebetatur, dum quadraturam
 superaverit. Cum itaque eiusmodi secundarius fulgor nec Lunê sit congenitus atque
 proprius, nec a Stellis ullis nec a Sole mutuatus, cumque iam in Mundi vastitate corpus
 aliud supersit nullum, nisi sola Tellus, quid, quêso, opinandum? quid proferendum?
 nunquid a Terra ipsum lunare corpus, aut quidpiam aliud opacum atque tenebrosum lumine
 perfundi? quid mirum? maxime: êqua grataque permutatione rependit Tellus parem
 illuminationem ipsi Lunê, qualem et ipsa a Luna in profundioribus noctis tenebris toto
 fere tempore recipit. Rem clarius aperiamus. Luna in coniunctionibus, cum medium inter
 Solem et Terram obtinet locum, solaribus radiis in superiori suo hemisphêrio Terrê
 averso perfunditur; hemisphêrium vero inferius, quo Terram aspicit, tenebris est
 obductum; nullatenus igitur terrestrem superficiem illustrat. Luna, paulatim a Sole
 digressa, iam iam aliqua ex parte in hemisphêrio inferiori ad nos vergente illuminatur,
 albicantia cornua, subtilia tamen, ad nos convertit, et leviter Terram illustrat: crescit
 in Luna, iam ad quadraturam accedente, Solaris illuminatio, augetur in terris eius luminis
 reflexio, extenditur adhuc supra semicirculum splendor in Luna, et nostrê clariores
 effulgent noctes: tandem integer Lunê vultus, quo terram aspicit, ab opposito Sole
 clarissimis fulgoribus irradiatur, enitet longe lateque terrestris superficies lunari
 splendore perfusa: postmodum decrescens Luna debiliores ad nos radios emittit, debilius
 illuminatur Terra: Luna ad coniunctionem properat, atra nox Terram occupat. Tali itaque
 periodo alternis vicibus lunaris fulgor menstruas illuminationes, clariores modo,
 debiliores alias, nobis largitur: verum êqua lance beneficium a Tellure compensatur. Dum
 enim Luna sub Sole circa coniunctiones reperitur, superficiem terrestris hemisphêrii Soli
 expositi vividisque radiis illustrati integram respicit, reflexumque ab ipsa lumen
 concipit: ac proinde ex tali reflexione inferius hemisphêrium Lunê, licet solari lumine
 destitutum, non modice lucens apparet. Eadem Luna, per quadrantem a Sole remota, dimidium
 tantum terrestris hemisphêrii illuminatum conspicit, scilicet occiduum; altera enim
 medietas orientalis nocte obtenebratur: ergo, et ipsa Luna splendide minus a Terra
 illustratur, eiusve proinde lux illa secundaria exilior nobis apparet. Quod si Lunam in
 oppositione ad Solem constituas, spectabit ipsa hemisphêrium intermediê Telluris omnino
 tenebrosum obscuraque nocte perfusum: si igitur ecliptica fuerit talis oppositio, nullam
 prorsus illuminationem recipiet Luna, solari simul ac terrestri irradiatione destituta. In
 aliis atque aliis ad Terram et ad Solem habitudinibus, maius minusve a terrestri
 reflexione recipit lumen, prout maiorem aut minorem terrestris hemisphêrii illuminati
 partem spectaverit: is enim inter duos hosce globos servatur tenor, ut quibus temporibus
 maxime a Luna illustratur Tellus, iisdem minus vice versa a Terra illuminetur Luna, et e
 contra. Atque hêc pauca de hac re in prêsenti loco dicta sufficiant, fusius enim in
 nostro Systemate Mundi; ubi, complurimis et rationibus et experimentis, validissima
 solaris luminis e Terra reflexio ostenditur illis, qui eam a Stellarum corea arcendam esse
 iactitant, ex eo potissimum quod a motu et a lumine sit vacua; vagam enim illam ac Lunam
 splendore superantem, non autem sordium mundanarumque fecum sentinam, esse
 demonstrationibus et naturalibus quoque rationibus sexcentis confirmabimus. 
  Diximus hucusque de observationibus circa lunare corpus habitis; nunc de Stellis fixis
 ea, quê hactenus a nobis inspecta fuerunt, breviter in medium adferamus. Ac primo illud
 animadversione dignum est, quod scilicet Stellê, tam fixê, quam errabundê, dum adhibito
 Perspicillo spectantur, nequaquam magnitudine augeri videntur iuxta proportionem eandem,
 secundum quam obiecta reliqua, et ipsamet quoque Luna, acquirunt incrementa: verum in
 Stellis talis auctio longe minor apparet; adeo ut Perspicillum, quod reliqua obiecta
 secundum centuplam, gratia exempli, rationem multiplicare potens erit, vix secundum
 quadruplam aut quintuplam Stellas multiplices reddere credas. Ratio autem huius est, quod
 scilicet Astra, dum libera ac naturali oculorum acie spectantur, non secundum suam
 simplicem nudamque, ut ita dicam, magnitudinem sese nobis offerunt, sed fulgoribus
 quibusdam irradiata, micantibusque radiis crinita, idque potissimum cum iam increverit
 nox; ex quo longe maiores videntur, quam si ascititiis illis crinibus essent exuta:
 angulus enim visorius, non a primario Stellê corpusculo, sed a late circumfuso splendore,
 terminatur. Hoc apertissime intelligas licet ex eo, quod Stellê in Solis occasu inter
 prima crepuscula emergentes, tametsi primê fuerint magnitudinis, exiguê admodum
 apparent; et Venus ipsa, si quando circa meridiem se nobis in conspectum dederit, adeo
 exilis cernitur, ut vix Stellulam magnitudinis ultimê êquare videatur. Secus in aliis
 obiectis, et in ipsamet Luna, contingit; quê, sive in meridiana luce sive inter
 profundiores tenebras spectetur, eiusdem semper molis apparet. Intonsa igitur in mediis
 tenebris spectantur Astra, crines tamen illorum diurna lux abradere potest; at non lux
 ista tantum, sed tenuis quoque nubecula, quê inter Sidus et oculum aspicientis
 interponatur: idem quoque prêstant nigra velamina ac vitra colorata, quorum obiectu atque
 interpositione circumfusi fulgores Stellas deserunt. Hoc idem pariter efficit
 Perspicillum: prius enim adscititios accidentalesque a Stellis fulgores adimit, illarum
 inde globulos simplices (si tamen figura fuerint globosa) auget; atque adeo secundum
 minorem multiplicitatem adaucta videntur. Stellula enim quintê aut sextê magnitudinis,
 per Perspicillum visa, tamquam magnitudinis primê reprêsentatur. 
  Adnotatione quoque dignum videtur esse discrimen inter Planetarum atque fixarum
 Stellarum aspectus. Planetê enim globulos suos exacte rotundos ac circinatos obiiciunt,
 ac, veluti Lunulê quêdam undique lumine perfusê, orbiculares apparent: fixê vero
 Stellê peripheria circulari nequaquam terminatê conspiciuntur, sed veluti fulgores
 quidam radios circumcirca vibrantes atque admodum scintillantes; consimili tandem figura
 prêditê apparent cum Perspicillo, ac dum naturali intuitu, spectantur, sed adeo maiores
 ut Stellula quintê aut sextê magnitudinis Canem, maximam nempe fixarum omnium, êquare
 videatur. Verum, infra Stellas magnitudinis sextê, adeo numerosum gregem aliarum,
 naturalem intuitum fugientium, per Perspicillum intueberis, ut vix credibile sit: plures
 enim, quam sex aliê magnitudinum differentiê, videas licet; quarum maiores, quas
 magnitudinis septimê, seu primê invisibilium, appellare possumus, Perspicilli beneficio
 maiores et clariores apparent, quam magnitudinis secundê Sidera, acie naturali visa. Ut
 autem de inopinabili fere illarum frequentia unam alteramve attestationem videas,
 Asterismos duos subscribere placuit, ut ab eorum exemplo de cêteris iudicium feras. In
 primo integram Orionis Constellationem 
 
  
  pingere decreveram; verum ab ingenti Stellarum copia, temporis vero inopia, obrutus,
 aggressionem hanc in aliam occasionem distuli; adstant enim, et circa veteres, intra unius
 aut alterius gradus limites, disseminantur, plures quingentis: quapropter tribus quê in
 Cingulo, et senis quê in Ense iampridem adnotatê fuerunt, alias adiacentes octuaginta
 recens visas apposuimus; earumque interstitia, quo exactius licuit, servavimus: notas, seu
 veteres, distinctionis gratia, maiores pinximus, ac duplici linea contornavimus; alias
 inconspicuas, minores, ac unis lineis notavimus; magnitudinum quoque discrimina, quo magis
 licuit, servavimus. 
  In altero exemplo sex Stellas Tauri, PLEIADAS 
 
  
  dictas, depinximus (dico autem sex, quandoquidem septima fere nunquam apparet) intra
 angustissimos in Cêlo cancellos obclusas, quibus aliê, plures quam quadraginta,
 invisibiles adiacent; quarum nulla ab aliqua ex prêdictis sex vix ultra semigradum
 elongatur: harum nos tantum triginta sex adnotavimus; earumque interstitia, magnitudines,
 necnon veterum novarumque discrimina, veluti in Orione, servavimus. 
  Quod tertio loco a nobis fuit observatum, est ipsiusmet LACTEI Circuli essentia, seu
 materies, quam Perspicilli beneficio adeo ad sensum licet intueri, ut et altercationes
 omnes, quê per tot sêcula philosophos excruciarunt, ab oculata certitudine dirimantur,
 nosque a verbosis disputationibus liberemur. Est enim GALAXIA nihil aliud, quam
 innumerarum Stellarum coacervatim consitarum congeries: in quamcumque enim regionem illius
 Perspicillum dirigas, statim Stellarum ingens frequentia sese in conspectum profert,
 quarum complures satis magnê ac valde conspicuê videntur; sed exiguarum multitudo
 prorsus inexplorabilis est. 
  At cum non tantum in GALAXIA lacteus ille candor, veluti albicantis nubis, spectetur,
 sed complures consimilis coloris areolê sparsim per êthera subfulgeant, si in illarum
 quamlibet Specillum convertas, Stellarum constipatarum cœtum offendes. Amplius (quod
 magis miraberis), Stellê ab Astronomis singulis in hanc usque diem NEBULOSê appellatê,
 Stellularum mirum in modum consitarum greges sunt; ex quarum radiorum commixtione, dum
 unaquêque ob exilitatem, seu maximam a nobis remotionem, oculorum aciem fugit, candor
 ille consurgit, qui densior pars Cêli, Stellarum aut Solis radios retorquere valens,
 hucusque creditus est. Nos ex illis nonnullas observavimus, et duarum Asterismos
 subnectere voluimus. 
  In primo habes NEBULOSAM, Capitis Orionis 
   
  appellatam, in qua Stellas vigintiunas numeravimus. 
  Secundus NEBULOSAM PRêSEPE 
 
  
  nuncupatam continet; quê non una tantum Stella est, sed congeries Stellularum plurium
 quam quadraginta: nos, prêter Asellos, trigintasex notavimus, in hunc, qui sequitur,
 ordinem dispositas. 
  De Luna, de inerrantibus Stellis ac de Galaxia, quê hactenus observata sunt, breviter
 enarravimus. Superest ut, quod maximum in prêsenti negotio existimandum videtur, quatuor
 PLANETAS a primo mundi exordio ad nostra usque tempora nunquam conspectos, occasionem
 reperiendi atque observandi, necnon ipsorum loca, atque per duos proxime menses
 observationes circa eorundem lationes ac mutationes habitas, aperiamus ac promulgemus;
 Astronomos omnes convocantes, ut ad illorum periodos inquirendas atque definiendas se
 conferant, quod nobis in hanc usque diem, ob temporis angustiam, assequi minime licuit.
 Illos tamen iterum monitos facimus, ne ad talem inspectionem incassum accedant,
 Perspicillo exactissimo opus esse, et quale in principio sermonis huius descripsimus. 
  Die itaque septima Ianuarii, instantis anni millesimi sexcentesimi decimi, hora
 sequentis noctis prima, cum cêlestia sidera per Perspicillum spectarem, Iuppiter sese
 obviam fecit; cumque admodum excellens mihi parassem instrumentum (quod antea ob alterius
 organi debilitatem minime contigerat), tres illi adstare Stellulas, exiguas quidem,
 veruntamen clarissimas, cognovi; quê, licet e numero inerrantium a me crederentur,
 nonnullam tamen intulerunt admirationem, eo quod secundum exactam lineam rectam atque
 Eclipticê parallelam dispositê videbantur, ac cêteris magnitudine paribus
 splendidiores. Eratque illarum inter se et ad Iovem talis constitutio: 
 
  
  ex parte scilicet orientali duê aderant Stellê, una vero occasum versus. Orientalior
 atque occidentalis, reliqua paulo maiores apparebant: de distantia inter ipsas et Iovem
 minime sollicitus fui; fixê enim, uti diximus primo, creditê fuerunt. Cum autem die
 octava, nescio quo fato ductus, ad inspectionem eandem reversus essem, longe aliam
 constitutionem reperi: erant enim tres Stellulê occidentales omnes, a Iove atque inter
 se, quam superiori nocte, viciniores, paribusque interstitiis mutuo disseparatê, veluti
 apposita prêsefert delineatio. 
 
  
  Hic, licet ad mutuam Stellarum appropinquationem minime cogitationem appulissem,
 hêsitare tamen cœpi, quonam pacto Iuppiter ab omnibus prêdictis fixis posset
 orientalior reperiri, cum a binis ex illis pridie occidentalis fuisset: ac proinde veritus
 sum ne forte secus a computo astronomico directus foret, ac propterea motu proprio Stellas
 illas antevertisset. Quapropter maximo cum desiderio sequentem expectavi noctem; verum a
 spe frustratus fui, nubibus enim undiquaque obductum fuit cêlum. 
  At die decima apparuerunt Stellê in eiusmodi ad Iovem positu: 
 
  
  duê enim tantum, et orientales ambê, aderant; tertia, ut opinatus fui, sub Iove
 latitante. Erant pariter, veluti antea, in eadem recta cum Iove, ac iuxta Zodiaci
 longitudinem adamussim locatê. Hêc cum vidissem, cumque mutationes consimiles in Iove
 nulla ratione reponi posse intelligerem, atque insuper spectatas Stellas semper easdem
 fuisse cognoscerem (nullê enim aliê, aut prêcedentes, aut consequentes, intra magnum
 intervallum iuxta longitudinem Zodiaci aderant), iam ambiguitatem in admirationem
 permutans, apparentem commutationem, non in Iove, sed in Stellis adnotatis repositam esse
 comperi; ac proinde oculate et scrupulose magis deinceps observandum fore sum ratus. 
  Die itaque undecima eiuscemodi constitutionem vidi: 
 
  
  Stellas scilicet tantum duas orientales; quarum media triplo distabat a Iove, quam ab
 orientaliori, eratque orientalior duplo fere maior reliqua, cum tamen antecedenti nocte
 êquales ferme apparuissent. Statutum ideo omnique procul dubio a me decretum fuit, tres
 in cêlis adesse Stellas vagantes circa Iovem, instar Veneris atque Mercurii circa Solem;
 quod tandem luce meridiana clarius in aliis postmodum compluribus inspectionibus
 observatum est: ac non tantum tres, verum quatuor esse vaga Sidera circa Iovem suas
 circumvolutiones obeuntia; quorum permutationes, exactius consequenter observatas,
 subsequens narratio ministrabit: interstitia quoque inter ipsa per Perspicillum, superius
 explicata ratione, dimetitus sum: horas insuper observationum, prêsertim cum plures in
 eadem nocte habitê fuerunt, apposui; adeo enim celeres horum Planetarum extant
 revolutiones, ut horarias quoque differentias plerunque liceat accipere. 
  Die igitur duodecima, hora sequentis noctis prima, hac ratione disposita Sidera vidi: 
 
  
  erat orientalior Stella occidentaliori maior, ambê tamen valde conspicuê ac
 splendidê: utraque distabat a Iove scrupulis primis duobus: tertia quoque Stellula
 apparere cœpit hora tertia, prius minime conspecta, quê ex parte orientali Iovem
 fere tangebat, eratque admodum exigua. Omnes fuerunt in eadem recta et secundum Eclipticê
 longitudinem coordinatê. 
  Die decimatertia primum a me quatuor conspectê fuerunt Stellulê in hac ad Iovem
 constitutione: 
 
  
  erant tres occidentales et una orientalis: lineam proxime rectam constituebant; media
 enim occidentalium paululum a recta septentrionem versus deflectebat. Aberat orientalior a
 Iove minuta duo: reliquarum et Iovis intercapedines erant singulae unius tantum minuti.
 Stellê omnes eandem prê se ferebant magnitudinem, ac, licet exiguam, lucidissimê tamen
 erant ac fixis eiusdem magnitudinis longe splendidiores. 
  Die decimaquarta nubilosa fuit tempestas. 
  Die decimaquinta, hora noctis tertia, in proxime depicta fuerunt habitudine quatuor
 Stellê ad Iovem: 
 
  
  occidentales omnes ac in eadem proxime recta linea dispositê; quê enim tertia a Iove
 numerabatur paululum in boream attollebatur: propinquior Iovi erat omnium minima, reliquê
 consequenter maiores apparebant: intervalla inter Iovem et tria consequentia Sidera erant
 êqualia omnia ac duorum minutorum; at occidentalius aberat a sibi propinquo minutis
 quatuor. Erant lucida valde, et nihil scintillantia, qualia semper, tum ante, tum post,
 apparuerunt. Verum hora septima tres solummodo aderant Stellê, in huiuscemodi cum Iove
 aspectu: 
 
  
  erant nempe in eadem recta ad unguem: vicinior Iovi erat admodum exigua, et ab illo
 semota per minuta prima tria; ab hac secunda distabat min. uno; tertia vero a secunda min.
 pr. 4, sec. 30. Post vero aliam horam duê Stellulê mediê adhuc viciniores erant:
 aberant enim min. sc. vix 30 tantum. 
  Die decimasexta, hora prima noctis, tres vidimus Stellas iuxta hunc ordinem dispositas: 
 
  
  duae Iovem intercipiebant, ab eo per min. 0, sec. 40 hinc inde remotê; tertia vero
 occidentalis a Iove distabat min. 8. Iovi proximê non maiores, sed lucidiores apparebant
 remotiori. 
  Die decimaseptima, hora ab occasu 0, min. 30, huiusmodi fuit configuratio: 
 
  
  Stella una tantum orientalis a Iove distabat min. 3; occidentalis pariter una, a Iove
 distans min. 11. Orientalis duplo maior apparebat occidentali; nec plures aderant quam
 istê duê. Verum post horas quatuor, hora nempe proxime quinta, tertia ex parte orientali
 emergere cœpit, quê antea, ut opinor, cum priori iuncta erat; fuitque talis positio: 
 
  
  Media Stella, orientali quam proxima, min. tantum sec. 20 elongabatur ab illa, et a
 linea recta, per extremas et Iovem producta, paululum versus austrum declinabat. 
  Die decima octava, hora 0, min. 20 ab occasu, talis fuit aspectus: 
 
  
  erat Stella orientalis maior occidentali, et a Iove distans min. pr. 8: occidentalis
 vero a Iove aberat min. 10. 
  Die decimanona, hora noctis secunda, talis fuit Stellarum coordinatio: 
 
  
  erant nempe secundum rectam lineam ad unguem tres cum Iove Stellê: orientalis una, a
 Iove distans min. pr. 6: inter Iovem et primam sequentem occidentalem mediabat min. 5
 interstitium: hêc autem ab occidentaliori aberat min. 4. Anceps eram tunc, nunquid inter
 orientalem Stellam et Iovem Stellula mediaret, verum Iovi quamproxima, adeo ut illum fere
 tangeret. At, hora quinta, hanc manifeste vidi medium iam inter Iovem et orientalem
 Stellam locum exquisite occupantem, ita ut talis fuerit configuratio: 
 
  
  Stella insuper novissime conspecta admodum exigua fuit; veruntamen, hora sexta,
 reliquis magnitudine fere fuit êqualis. 
  Die vigesima, hora 1, min. 15, constitutio consimilis visa est: 
 
  
  aderant tres Stellulê adeo exiguê, ut vix percipi possent: a Iove, et inter se non
 magis distabant minuto uno: incertus eram, nunquid ex occidente duê, an tres, adessent
 Stellulê. Circa horam sextam hoc pacto erant dispositê: 
 
  
  orientalis enim a Iove duplo magis aberat quam antea, nempe min. 2; media occidentalis
 a Iove distabat min. 0, sec. 40, ab occidentaliori vero min. 0, sec. 20. Tandem, hora
 septima, tres ex occidente visê fuerunt Stellulê: 
 
  
  Iovi proxima aberat ab eo min. 0, sec. 20; inter hanc et occidentaliorem intervallum
 erat minutorum secundorum 40: inter has vero alia spectabatur paululum ad meridiem
 deflectens, ab occidentaliori non pluribus decem secundis remota. 
  Die vigesimaprima, hora 0, min. 30, aderant ex oriente Stellulê tres, êqualiter inter
 se et a Iove distantes: 
 
  
  interstitia vero, secundum existimationem, 50 secundorum minutorum fuere. Aderat quoque
 Stella ex occidente, a Iove distans min. pr. 4. Orientalis Iovi proxima erat omnium
 minima; reliquê vero aliquanto maiores, atque inter se proxime êquales. 
  Die vigesima secunda, hora 2, consimilis fuit Stellarum dispositio: 
 
  
  a Stella orientali ad Iovem minutorum primorum 5 fuit intervallum, a Iove ad
 occidentaliorem pr. 7. Duê vero occidentales intermediê distabant ad invicem min. 0,
 sec. 40; propinquior vero Iovi aberat ab illo m. p. 1. Ipsê mediê Stellulê minores
 erant extremis: fuerunt vero secundum eandem rectam lineam iuxta Zodiaci longitudinem
 extensê, nisi quod trium occidentalium media paululum in austrum deflectebat. Sed, hora
 noctis sexta, in hac constitutione visê sunt: 
 
  
  orientalis admodum exigua erat, distans a Iove, ut antea, min. pr. 5. Tres vero
 occidentales, et a Iove et ad invicem, êqualiter dirimebantur, erantque intercapedines
 singulê min. 1, sec. 20 proxime: et Stella Iovi vicinior, reliquis duabus sequentibus
 minor apparebat: omnesque in eadem recta exquisite dispositê videbantur. 
  Die vigesima tertia, hora 0, min. 40 ab occasu, in hunc ferme modum Stellarum
 constitutio se habuit: 
 
  
  erant tres Stellê cum Iove in recta linea secundum Zodiaci longitudinem,
 veluti semper fuerunt: orientales erant duê, una vero occidentalis. Orientalior aberat a
 sequenti min. pr. 7, hêc vero a Iove min. 2, sec. 40, Iuppiter ab occidentali min. 3,
 sec. 20: erantque omnes magnitudine fere êquales. Sed, hora quinta, duê Stellê, quê
 prius Iovi erant proximê, amplius non cernebantur, sub Iove, ut arbitror, latitantes;
 fuitque talis aspectus: 
 
  
  Die vigesimaquarta, tres Stellê, orientales omnes, visê sunt, ac fere in eadem cum
 Iove recta linea: 
 
  
  media enim modice in austrum deflectebat. Iovi propinquior distabat ab eo min. 2,
 sequens ab hac min. 0, sec. 30, ab hac vero aberat orientalior min. 9: erantque omnes
 admodum spiendidê. Hora vero sexta, duê solummodo sese offerebant Stellê in hoc positu: 
 
  
  nempe cum Iove in eadem recta linea ad ungem, a quo elongabatur propinquior min. p. 3,
 altera vero ab hac min. p. 8: in unam, ni fallor, coierant duê mediê prius observatê
 Stellulê. 
  Die vigesimaquinta, hora 1, min. 40, ita se habebat constitutio: 
 
  
  aderant enim duê tantum Stellê ex orientali plaga, eêque satis magnê: orientalior a
 media distabat min. 5, media vero a Iove min. 6. 
  Die vigesima sexta, hora 0, min. 40, Stellarum coordinatio eiusmodi fuit: 
 
  
  spectabantur enim Stellê tres, quarum duê orientales, tertia occidentalis a Iove:
 hêc ab eo min. 5 aberat, media vero orientalis ab eodem distabat min. 5, sec. 20;
 orientalior vero a media min. 6: in eadem recta constitutê, et eiusdem magnitudinis
 erant. Hora deinde quinta, constitutio fere eadem fuit; in hoc tantum discrepans, quod
 prope Iovem quarta Stellula ex oriente emergebat, cêteris minor, a Iove tunc remota min.
 30, sed paululum a recta linea versus Boream attollebatur, ut apposita figura demonstrat: 
 
  
  Die vigesima septima, hora 1 ab occasu, unica tantum Stellula conspiciebatur, eaque
 orientalis, secundum hanc constitutionem: 
 
  
  eratque admodum exigua, et a Iove remota min. 7. 
  Die vigesima octava et vigesima nona, ob nubium interpositionem nihil observare licuit. 
  Die trigesima, hora prima noctis, tali pacto constituta spectabantur Sidera: 
 
  
  unum aderat orientale, a Iove distans min. 2, sec. 30, duo vero ex occidente, quorum
 Iovi propinquius aberat ab eo min. 3, reliquum ab hoc min. 1: extremorum et Iovis positus
 in eadem recta linea fuit, at media Stella paululum in Boream attollebatur: occidentalior
 fuit reliquis minor. 
  Die ultima, hora secunda, visê sunt orientales Stellêie duê, una vero occidua: 
 
  
  Orientalium media a Iove aberat min. 2, sec. 20; orientalior vero ab ipsa media min. 0,
 sec. 30; occidentalis distabat a Iove min. 10: erant in eadem recta linea proxime,
 orientalis tantum Iovi vicinior modicum quiddam in Septentrionem elevabatur. Hora vero
 quarta, 
 
  
  duê orientales viciniores ad invicem adhuc erant; aberant enim solummodo min. sec. 20.
 Apparuit in hisce observationibus occidentalis Stella satis exigua. 
  Die Februarii prima, hora noctis secunda, consimilis fuit constitutio: 
 
  
  Distabat orientalior Stella a Iove min. 6, occidentalis vero 8; ex parte orientali
 Stella quêdam, admodum exigua, a Iove distabat minutis secundis 20: rectam ad unguem
 designabant lineam. 
  Die secunda, iuxta hunc ordinem visê sunt Stellê: 
 
  
  Una tantum orientalis a Iove distabat min. 6; Iuppiter ab occidentali viciniori aberat
 min. 4; inter hanc et occidentaliorem min. 8 fuit intercapedo: erant in eadem recta ad
 unguem, et eiusdem fere magnitudinis. Sed, hora septima, quatuor aderant Stellê: 
 
  
  inter quas Iuppiter mediam occupabat sedem. Harum Stellarum orientalior distabat a
 sequenti min. 4, hêc a Iove min. 1, sec. 40: Iuppiter ab occidentali sibi viciniori
 aberat min. 6, hêc vero ab occidentaliori min. 8: erantque pariter omnes in eadem recta
 linea, secundum Zodiaci longitudinem extensa. 
  Die tertia, hora septima, in hac serie dispositê fuerunt Stellê: 
 
  
  orientalis a Iove distabat min. 1, sec. 30, occidentalis proxima min. 2: ab hac vero
 elongabatur occidentalior altera min. 10: erant prêcise in eadem recta, et magnitudinis
 êqualis. 
  Die quarta, hora secunda, circa Iovem quatuor stabant Stellê, orientales duê, ac duê
 occidentales, in eadem ad unguem recta linea dispositê, ut in proxima figura: 
 
  
  Orientalior distabat a sequenti min. 3, hêc vero a Iove aberat min. 0, sec. 40,
 Iuppiter a proxima occidentali min. 4, hêc ab occidentaliori min. 6. Magnitudine erant
 fere êquales; proximior Iovi reliquis paulo minor apparebat. Hora autem septima,
 orientales Stellê distabant tantum min. 0, sec. 30. 
 
  
  Iuppiter ab orientali viciniori aberat min. 2, ab occidentali vero sequente min. 4,
 hêc vero ab occidentaliori distabat min. 3: erantque êquales omnes, et in eadem recta
 secundum Eclipticam extensa. 
  Die quinta, Cêlum fuit nubilosum. 
  Die sexta, duê solummodo apparuerunt Stellê, medium Iovem intercipientes, ut in
 figura apposita spectatur: 
 
  
  orientalis a Iove distabat min. 2, occidentalis vero min. 3: erant in eadem recta cum
 Iove, et magnitudine pares. 
  Die septima, duê adstabant Stellê, a Iove orientales ambê, in hunc dispositê modum: 
 
  
  intercapedines inter ipsas et Iovem erant êquales, unius nempe minuti primi; ac per
 ipsas et centrum Iovis recta linea incedebat. 
  Die octava, hora prima, aderant tres Stellê orientales omnes, ut in descriptione: 
 
  
  Iovi proxima, exigua satis, distabat ab eo min. 1, sec. 20; media vero ab hac min. 4,
 eratque satis magna; orientalior, admodum exigua, ab hac distabat min. 0, sec. 20. Anceps
 eram, nunquid Iovi proxima una tantum, an duê forent Stellulê; videbatur enim interdum
 huic alia adesse versus ortum, mirum in modum exigua, et ab illa seiuncta per min. 0, sec.
 10 tantum: fuerunt omnes in eadem recta linea secundum Zodiaci ductum extensê. Hora vero
 tertia, Stella Iovi proxima illum fere tangebat; distabat enim ab eo min. 0, sec. 10
 tantum: reliquê vero a Iove remotiores factê fuerunt; aberat enim media a Iove min. 6.
 Tandem, hora quarta, quê prius Iovi proxima erat, cum eo iuncta, non cernebatur amplius. 
  Die nona, hora 0, m. 30, adstabant Iovi Stellê duê orientales, et una occidentalis,
 in tali dispositione: 
 
  
  Orientalior, quê satis exigua erat, a sequenti distabat min. 4; media, maior, a Iove
 aberat min. 7; Iuppiter ab occidentali, quê parva erat, distabat min. 4. 
  Die decima, hora prima, min. 30, Stellulê binê, admodum exiguê, orientales ambê, in
 tali dispositione visê sunt: 
 
  
  remotior distabat a Iove min. 10, vicinior vero min. 0, sec. 20; erantque in eadem
 recta. Hora autem quarta, Stella Iovi proxima amplius non apparebat: altera quoque adeo
 imminuta videbatur, ut vix cerni posset, licet aŒr prêclarus esset; et a Iove remotior,
 quam antea, erat; distabat siquidem min. 12. 
  Die undecima, hora prima, aderant ab oriente Stellê duê, et una ab occasu. Distabat
 occidentalis a Iove min. 4; orientalis vicinior 
 
  
  aberat pariter a Iove min. 4; orientalior vero ab hac distabat min. 8: erant satis
 perspicuê, et in eadem recta. Sed hora tertia, Stella quarta, Iovi proxima, ab oriente
 visa est, reliquis minor, a Iove dissita 
 
  
  per min. 0, sec. 30, et a recta linea per reliquas Stellas protracta, modicum in
 aquilonem deflectens: splendidissimê erant omnes, ac valde conspicuê. Hora vero quinta
 cum dimidia, iam Stella orientalis, Iovi proxima, ab illo remotior facta, medium inter
 ipsum et Stellam orientaliorem, sibi propinquam, obtinebat locum; erantque omnes in eadem
 recta linea ad unguem, et eiusdem magnitudinis, ut in apposita descriptione videre licet: 
 
  
  Die duodecima, hora 0, min. 40, Stellê binê ab ortu, binê pariter ab occasu,
 adstabant. Orientalis remotior a Iove distabat min. 10, longinquior vero occidentalis
 aberat min. 8, 
 
  
  erantque ambê satis conspicuê; reliquê duê Iovi erant vicinissimê, et admodum
 exiguê, prêsertim orientalis, quê a Iove distabat min. 0, sec. 40; occidentalis vero,
 min. 1. Hora vero quarta, Stellula, quê Iovi erat proxima ex oriente, amplius non
 apparebat. 
  Die decimatertia, hora 0, min. 30, duê Stellê apparebant ab ortu, 
 
  
  duê insuper ab occasu. Orientalis ac Iovi vicinior, satis perspicua, distabat ab eo
 min. 2; ab hac orientalior, minus apparens, aberat min. 4. Ex occidentalibus, remotior a
 Iove, conspicua valde, ab eo dirimebatur min. 4; inter hanc et Iovem intercidebat Stellula
 exigua ac occidentaliori Stellê vicinior, cum ab ea non magis abesset min. 0, sec. 30.
 Erant omnes in eadem recta secundum Eclipticê longitudinem ad unguem. 
  Die decimaquinta (nam decimaquarta Cêlum nubibus fuit obductum), hora prima, talis
 fuit astrorum positus: 
 
  
  tres nempe erant orientales Stellê, nulla vero cernebatur occidentalis: orientalis
 Iovi proxima distabat ab eo min. 0, sec. 50; sequens ab hac aberat min. 0, sec. 20, ab hac
 vero orientalior min. 2; eratque reliquis maior; viciniores enim Iovi erant admodum
 exiguê. Sed, hora proxime quinta, ex Stellis Iovi proximis una tantum cernebatur, a 
 
  
  Iove distans min. 0, sec. 30; orientalioris vero elongatio a Iove adaucta erat; fuit
 enim tunc min. 4. At, hora sexta, prêter duas, ut modo dictum est, ab oriente
 constitutas, una versus occasum cernebatur Stellula, admodum exigua, a Iove remota min. 2. 
 
  
  Die decimasexta, hora sexta, in tali constitutione steterunt: 
 
  
  Stella nempe orientalis a Iove min. 7 aberat, Iuppiter a sequenti occidua min. 5, hêc
 vero a reliqua occidentaliori min. 3: erant omnes eiusdem proxime magnitudinis, satis
 conspicuê, et in eadem recta linea exquisite secundum Zodiaci ductum. 
  Die decimaseptima, hora 1, duê aderant Stellê: 
 
  
  orientalis una, a Iove distans min. 3, occidentalis altera, distans min. 10: hêc erat
 aliquanto minor orientali. Sed, hora 6, orientalis proximior erat Iovi, distabat nempe
 min. 0, sec. 50; occidentalis vero remotior fuit, scilicet min. 12. Fuerunt in utraque
 observatione in eadem recta, et ambê satis exiguê, prêsertim orientalis in secunda
 observatione. 
  Die 18, hora 1, tres aderant Stellê, quarum duê occidentales, orientalis vero una:
 distabat orientalis a Iove min. 3, occidentalis 
 
  
  proxima m. 2; occidentalior reliqua aberat a media min. 8: omnes fuerunt in eadem recta
 ad unguem, et eiusdem fere magnitudinis. At, hora 2, Stellê viciniores paribus a Iove
 aberant interstitiis: occidua enim aberat ipsa quoque min. 3. Sed, hora 6, quarta Stellula
 visa est inter orientaliorem et Iovem, in tali configuratione: 
 
  
  orientalior distabat a sequenti min. 3, sequens a Iove min. 1, sec. 50, Iuppiter ab
 occidentali sequenti min. 3, hêc vero ab occidentaliori min. 7: erant fere êquales;
 orientalis tantum Iovi proxima reliquis erat paulo minor: erantque in eadem recta
 Eclipticê parallela. 
  Die 19, hora 0, min. 40, Stellê duê solummodo occiduê a Iove 
 
  
  conspectê fuerunt, satis magnê, et in eadem recta cum Iove ad unguem, ac secundum
 Eclipticê ductum dispositê. Propinquior a Iove distabat min. 7, hêc vero ab
 occidentaliori min. 6. 
  Die 20, nubilosum fuit cêlum. 
  Die 21, hora 1, min. 30, Stellulê tres satis exiguê cernebantur in hac constitutione: 
 
  
  orientalis aberat a Iove min. 2, Iuppiter ab occidentali sequente min. 3, hêc vero ab
 occidentaliori min. 7: erant ad unguem in eadem recta Eclipticê parallela. 
  Die 25, hora 1, min. 30 (nam superioribus tribus noctibus cêlum fuit nubibus
 obductum), tres apparuerunt Stellê: 
 
  
  orientales duê, quarum distantiê inter se et a Iove êquales fuerunt, ac. min. 4;
 occidentalis una aberat a Iove min. 2: erant in eadem recta ad unguem, secundum Eclipticê
 ductum. 
  Die 26, hora 0, min. 30, binê tantum aderant Stellê: 
 
  
  orientalis una, distans a Iove min. 10; occidentalis altera, distans min. 6: orientalis
 erat aliquanto minor occidentali. Sed hora 5, tres visê sunt Stellê: 
 
  
  prêter enim duas iam adnotatas, tertia ex occidente prope Iovem, admodum exigua,
 cernebatur, quê prius sub Iove latitabat, distabatque ab eo min. 1; orientalis vero
 remotior, quam antea, videbatur, distans nempe a Iove min. 11. Hac nocte primum Iovis et
 adiacentium planetarum progressum, secundum Zodiaci longitudinem, facta relatione ad fixam
 quandam, observare placuit: spectabatur enim fixa Stella orientem versus, distans a
 Planeta orientali min. 11, et paululum in austrum deflectebat, in hunc qui sequitur modum: 
 
  
  Die 27, hora 1, min. 4, apparebant Stellê in tali configuratione: 
 
  
  orientalior distabat a Iove min. 10, sequens, Iovi proxima, min. 0, sec. 30;
 occidentalis sequens aberat min. 2, sec. 30; ab hac occidentalior distabat min. 1.
 Viciniores Iovi exiguê apparebant, prêsertim orientalis; extremê vero erant admodum
 conspicuê, in primis vero occidua; rectamque lineam secundum Eclipticê ductum
 designabant ad unguem. Horum Planetarum progressus versus ortum ex collatione ad
 praedictam fixam manifeste cernebatur; ipsi enim Iuppiter cum adstantibus Planetis
 vicinior erat, ut in apposita figura videre licet. Sed hora 5, Stella orientalis Iovi
 proxima aberat ab eo min. 1. 
  Die 28, hora 1, duê tantum Stellê videbantur; orientalis, distans a Iove min. 9;
 occidentalis vero, min. 2: erant satis conspicuê et in eadem recta: ad quam lineam fixa
 perpendiculariter incidebat in Planetam orientalem, veluti in figura: 
 
  
  sed, hora 5, tertia Stellula, ex oriente distans a Iove min. 2, conspecta est in
 eiusmodi constitutione: 
 
  
  Die 1 Martii, hora 0, min. 40, quatuor Stellê orientales omnes conspectê sunt, quarum
 Iovi proxima aberat ab eo min. 2, sequens ab hac m. 1, tertia m. 0, sec. 2, eratque
 reliquis clarior; ab ista vero distabat orientalior min. 4, et reliquis erat minor. Rectam
 proxime designabant lineam, nisi quod tertia a Iove paululum attollebatur. Fixa cum Iove
 et orientaliori trigonum êquilaterum constituebat, ut in figura: 
 
  
  Die 2, hora 0, min. 40, tres adstabant Planetê, orientales duo, unus vero occiduus, in
 tali configuratione: 
 
  
  Aberat orientalior a Iove min. 7, ab hoc distabat sequens min. 0, sec. 30; occidentalis
 vero elongabatur a Iove min. 2: erant extremi lucidiores ac maiores reliquo, qui admodum
 exiguus apparebat. Orientalior a recta linea, per reliquos et Iovem ducta, paululum in
 boream videbatur elatus. Fixa iam adnotata ab occidentali Planeta min. 8 distabat,
 secundum perpendicularem ab ipso Planeta ductam super lineam rectam per Planetas omnes
 extensam; veluti apposita figura demonstrat. 
  Hasce Iovis et adiacentium Planetarum ad Fixam collationes apponere placuit, ut ex
 illis eorundem Planetarum progressus, tum secundum longitudinem, tum etiam secundum
 latitudinem, cum motibus, qui ex tabulis hauriuntur, ad unguem congruere, quilibet
 intelligere possit. 
  Hê sunt observationes quatuor Mediceorum Planetarum, recens ac primo a me repertorum,
 ex quibus, quamvis illorum periodos numeris colligere nondum detur, licet saltem quêdam
 animadversione digna pronunciare. Ac primo, cum Iovem consimilibus interstitiis modo
 consequantur, modo prêeant, ab eoque tum versus ortum, tum in occasum angustissimis
 tantum divaricationibus elongentur, eundemque retrogradum pariter atque directum
 concomitentur, quin circa illum suas conficiant conversiones, interea dum circa mundi
 centrum omnes una duodecennales periodos absolvunt, nemini dubium esse potest.
 Convertuntur insuper in circulis inêqualibus: quod manifeste colligitur ex eo, quia in
 maioribus a Iove digressionibus nunquam binos Planetas iunctos videre licuit; cum tamen
 prope Iovem duo, tres et interdum omnes simul constipati reperti sint. Deprêhenditur
 insuper, velociores esse conversiones Planetarum angustiores circa Iovem circulos
 describentium: propinquiores enim Iovi Stellê sêpius spectantur orientales, cum pridie
 ex occasu apparuerint, et e contra: at Planeta, maximum permeans orbem, accurate
 prêadnotatas reversiones perpendenti, restitutiones semimenstruas habere videtur. Eximium
 prêterea prêclarumque habemus argumentum pro scrupulo ab illis demendo, qui in Systemate
 Copernicano conversionem Planetarum circa Solem êquo animo ferentes, adeo perturbantur ab
 unius Lunê circa Terram latione, interea dum ambo annuum orbem circa Solem absolvunt, ut
 hanc universi constitutionem, tanquam impossibilem, evertendam esse arbitrentur: nunc
 enim, nedum Planetam unum circa alium convertibilem habemus, dum ambo magnum circa Solem
 perlustrant orbem, verum quatuor circa Iovem, instar Lunê circa Tellurem, sensus nobis
 vagantes offert Stellas, dum omnes simul cum Iove, 12 annorum spatio, magnum circa Solem
 permeant orbem. Prêtereundum tandem non est, quanam ratione contingat, ut Medicea Sidera,
 dum angustissimas circa Iovem rotationes absolvunt, semetipsis interdum plusquam duplo
 maiora videantur. Causam in vaporibus terrenis minime quêrere possumus; apparent enim
 aucta, seu minuta, dum Iovis et propinquarum fixarum moles nil immutatê cernuntur.
 Accedere autem illos, adeoque a terra elongari, circa suê conversionis perigêum, aut
 apogêum, ut tantê mutationis causam nanciscantur, omnino inopinabile videtur: nam arcta
 circularis latio id nulla ratione prêstare valet; ovalis vero motus (qui in hoc casu
 rectus fere esset) et inopinabilis, et iis quê apparent nulla ratione consonus, esse
 videtur. Quod hac in re succurrit, lubens profero, ac recte philosophantium iudicio
 censurêque exhibeo. Constat, terrestrium vaporum obiectu Solem Lunamque maiores, sed
 fixas atque Planetas minores, apparere: hinc Luminaria prope horizontem maiora, Stellê
 vero, minores ac plerunque inconspicuê, imminuuntur etiam magis, si iidem vapores lumine
 fuerint perfusi; idcirco Stellê interdiu ac intra crepuscula admodum exiles apparent;
 Luna non item, ut supra quoque monuimus. Constat insuper, non modo Tellurem, sed etiam
 Lunam, suum habere vaporosum orbem circumfusum, tum ex his quê supra diximus, tum maxime
 ex iis, quê fusius in nostro Systemate dicentur: at idem quoque de reliquis Planetis
 ferre iudicium congrue possumus; adeo ut etiam circa Iovem densiorem reliquo êthere
 ponere orbem, inopinabile minime videatur; circa quem, instar Lunê circa elementorum
 sphêram, Planetê MEDICEI circumducantur, atque huius orbis obiectu, dum apogêi fuerint,
 minores, dum vero perigêi, per eiusdem orbis ablationem, seu attenuationem, maiores,
 appareant. Ulterius progredi temporis angustia inhibet; plura de his brevi candidus Lector
 expectet.
 

 

 
 
 
	 Neo-Latin 
	 The Latin Library 
	 The Classics Page