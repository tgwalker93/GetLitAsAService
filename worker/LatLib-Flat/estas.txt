Estas non apparuit 
 
 
 
 Estas non apparuit 
 
 
 
 
 
 
Estas non apparuit 
preteritis temporibus 
que sic clara fuerit; 
ornantur prata floribus. 
Aves nunc in silva canunt 
et canendo dulce garriunt. 
Iuno Iovem superat 
amore maritali, 
Mars a Vulcano capitur 
re artificiali. 
Aves nunc in silva canunt 
et canendo dulce garriunt. 
In exemplum Veneris 
hec fabula proponitur, 
Phebus Daphnem sequitur, 
Europa tauro luditur. 
Aves nunc in silva canunt 
et canendo dulce garriunt. 
Amor querit iuvenes 
ut ludant cum virginibus, 
Venus despicit senes, 
qui inpleti sunt doloribus. 
Aves nunc in silva canunt 
et canendo dulce garriunt.
 
 
 
 
 
 
	 Medieval Latin 
	 The Latin Library 
	 The Classics Homepage