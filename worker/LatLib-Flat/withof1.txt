Johann Hildebrand Withof
		 

		 
		 
	 
	
 

 JOHANN HILDEBRAND WITHOF 
NULLAM FASTUM SIMULATA MODESTIA INTOLERABILIOREM ESSE
 

 


 
Nil exstitisse credo taediosus, 
Quoque magis stomacho 
Queat moveri nausea,
 

 
Servile quam si, quale crebo cernitur, 
Insimul & tumidum, 
Sibique dissidens genus,
 

 
Se continentis & modestae mimica 
Mentis habere notam 
Putavit histrionia.
 

 
Quod nescit ipsa, quodque nescitum suis 
Cernit opesa cohors 
Mirae choragis gloriae,
 

 
Periculosum ceteris cunctis opus, 
Seu vetitum penitus, 
Audaxque tentamen vocat.
 

 
Sibique mox nitore pinguis ingeni 
(Pingua cuncta nitent) 
Et nube frontis perplacens,
 

 
Ac si cathedra sit tribunal Aeaci, 
Considet ipsa gravis 
Iudex in audaces viros,
 

 
Non acquiescentes iis, qui scilicet 
Lampada tradiderint 
Dis approbantibus sibi;
 

 
Aut forte si quis municeps in hanc tribum 
Blanditiis veniat, 
Posthac honorum perticeps.
 

 
Quid iam veremur? Veritas mersum caput 
Democriti puteo 
Tantis ministris efferet:
 

 
Ni mox relabens, Orphei coniux velut, 
Implicitum doleat 
Coenoque & algis pluribus;
 

 
Quam non amari, non, ut aiunt, expeti, 
Laudibus at caveae 
Levis studeri, dixeris:
 

 
Quam non amare Virginem tales procos, 
Quisquilias solitos 
Iactare, deieraveris.
 

 
Opes requirit illa Mentis, & simul 
His aliisque eatum 
Prudenter utendi modum.
 

 
Mihi magister, censor est summus mihi, 
Nil tumidae vitio, 
Nil Mentis angustae parans;
 

 
Gestumque quid, non quo loco, vel cui viro, 
Tros Rutulusve fuat, 
Hoc debeatur, pensitans.
 

 
Hic est modestus; hic Virtutis improbe 
Non habitum Vitio, 
Sacrumve nomen induet,
 

 
Iudex severus seriusque, scenici 
Diffugiente procul 
Pudoris arrogantia.
 

 

 
 
 
		 Neo-Latin 
		 The Latin Library 
		 The Classics Page