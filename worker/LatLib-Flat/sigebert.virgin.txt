Sigebert of Gembloux
		 

		 
		 
	 
	
 

 SIGEBERT OF GEMBLOUX
 

 

 
Virginalis sancta frequentia
 

 
Hinc virginalis sancta frequentia, 
Gertrudis, Agnes, Prisca, Cecilia, 
  Lucia, Petronilla, Tecla, 
  Agatha, Barbara, Juliana,
 

 
Multeque quarum nomina non lego. 
aut lecta nunc his addere negligo, 
  dignas Deo quas fecit esse 
  integritas anime fidesque.
 

 
Tali magistra vel duce praevia 
abominantes terrea gaudia, 
  in carne praeter carnis usum 
  angelicam tenuere vitam.
 

 
He pervagantes prata recentia 
pro velle querunt serta decentia, 
  rosas legentes passionis 
  lilia vel violas amoris.
 

 

 
 
 
	 Medieval Latin 
	 The Latin Library 
	 The Classics Page