Decretum Gelasianum
		 

		 
		 
	 
	
 

 DECRETVM GELASIANVM
 

 

 

INCIPIT CONCILIUM URBIS ROMAE SUB DAMASO PAPA DE EXPLANATIONE FIDEI
 

 
I. Dictum est:
 

 
 1 . Prius agendum est de spiritu septiformi, qui in Christo requiescit:
 

 
spiritus sapientiae: 'Christus dei virtus et dei sapientia'. 
spiritus intellectus: 'Intellectum dabo tibi et instruam te in via, in qua ingredieris'. 
spiritus consilii: 'Et vocabitur nomen eius magni consilii angelus'. 
spiritus virtutis: ut supra 'Dei virtus et dei sapientia'. 
spiritus scientiae: 'Propter emninentiam Christi scientiae Iesu apostoli. 
spiritus veritatis: 'Ego sum via et vita et veritas'. 
spiritus timoris dei: 'Initium sapientiae timor domini'.
 


 
 2 . Multiformis autem nominem Christi dispensatio:
 


 
dominus, quia spiritus; 
verbum, quia deus; 
filius, quia unigenitus ex patre; 
homo, quia natus ex virgine; 
sacerdos, quia se obtulit holocaustum; 
pastor, quia custos; 
vermis, quia resurrexit; 
mons, quia fortis; 
via, quia rectus; 
ostium, quia per ipsum ingressus in vita est; 
agnus, quia passus est; 
lapis, quia structio angularis; 
magister, quia ostensor vitae; 
sol, quia inluminator; 
verus, quia a patre; 
vita, quia creator; 
panis, quia caro; 
Samaritanus, quia custos et misericors; 
Christus, quia unctus; 
Iesus, quia salvator; 
deus, quia ex deo; 
angelus, quia missus; 
sponsus, quia mediator; 
vitis, quia sanguine ipsius redempti sumus; 
leo, quia rex; 
petra, quia firmamentum; 
flos, quia electus; 
propheta, quia futura revelavit.
 


 
 3 . Spiritus enim sanctus non est patris tantummodo aut filii
tantummodo spiritus, sed patris et filii spiritus; scriptum est enum: 'Si quis dilexerit
mundum, non est spiritus patris in illo'; item scriptum est; 'Quisquis autem spiritum
Christi non habet, hic non est eius'. nominato ita patre et filio intelligitur spiritus
sanctus, de quo ipse filius in evangelio dicit quia spiritus sanctus 'a patre procedit' et
'de meo accipet et adnuntiabit vobis'.
 


 
II. Item dictum est:
 


 
Nunc vero de scripturis divinis agendum est, quid universalis catholica recipiat
ecclesia vel quid vitare debeat.
 


 
 1 . INCIPIT ORDO VETERIS TESTAMENTI: 

 
 
  Genesis 
  liber unus 
 
 
  Exodus 
  liber unus 
 
 
  Leviticus 
  liber unus 
 
 
  Numeri 
  liber unus 
 
 
  Deuteronomium 
  liber unus 
 
 
  Iesu Nave 
  liber unus 
 
 
  Iudicum 
  liber unus 
 
 
  Ruth 
  liber unus 
 
 
  Regum 
  libri quattuor 
 
 
  Paralypomenon 
  libri duo 
 
 
  Psalmorum CL 
  liber unus 
 
 
  Salomonis libri tres 
  
 
 
  
  

 
proverbia 

  
  liber unus 
 
 
  
  

 
ecclesiastes 
 
  
  liber unus 
 
 
  
  

 
cantica canticorum 
 
  
  liber unus 
 
 
  Item sapientiae 
  liber unus 
 
 
  
  

 
ecclesiasticum 
 
  
  liber unus 
 
 

 

 
 2 . ITEM ORDO PROPHETARUM: 

 
 
 
  Esaiae 
  liber unus 
 
 
  Hieremiae 
  liber unus 
 
 
  cum Cinoth id est lamentationibus suis 
  
 
 
  Ezechielis 
  liber unus 
 
 
  Danihelis 
  liber unus 
 
 
  Oseae 
  liber unus 
 
 
  Amos 
  liber unus 
 
 
  Micheae 
  liber unus 
 
 
  Iohel 
  liber unus 
 
 
  Abdiae 
  liber unus 
 
 
  Ionae 
  liber unus 
 
 
  Naum 
  liber unus 
 
 
  Abbacuc 
  liber unus 
 
 
  Sophoniae 
  liber unus 
 
 
  Aggei 
  liber unus 
 
 
  Zachariae 
  liber unus 
 
 
  Malachiae 
  liber unus 
 
 

 

 
 3 . ITEM ORDO HISTORIARUM: 

 
 
 
  Iob 
  liber unus 
 
 
  Tobiae 
  liber unus 
 
 
  Hesdrae 
  libri duo 
 
 
  Hester 
  liber unus 
 
 
  Iudith 
  liber unus 
 
 
  Machabeorum 
  libri duo 
 
 

 

 
 4 . ITEM ORDO SCRIPTURARUM NOVI TESTAMENTI quem
sancta et catholica Romana suscipit et veneratur ecclesia: 

 
 
 
  Evangeliorum libri quattuor 
  
 
 
  
  

 
secundum Matheum 
 
  
  liber unus 
 
 
  
  

 
secundum Marcum 
 
  
  liber unus 
 
 
  
  

 
secundum Lucam 
 
  
  liber unus 
 
 
  
  

 
secundum Iohannem 
 
  
  liber unus 
 
 
  Item actuum apostolorum 
  liber unus 
 
 
  Epistulae Pauli apostoli numero quattuordecim 
  
 
 
  
  

 
ad Romanos 
 
  
  epistula una 
 
 
  
  

 
ad Corinthios 
 
  
  epistula una 
 
 
  
  

 
ad Ephesios 
 
  
  epistula una 
 
 
  
  

 
ad Thesalonicenses 
 
  
  epistulae duae 
 
 
  
  

 
ad Galatas 
 
  
  epistula una 
 
 
  
  

 
ad Philippenses 
 
  
  epistula una 
 
 
  
  

 
ad Colosenses 
 
  
  epistula una 
 
 
  
  

 
ad Timotheum 
 
  
  epistulae duae 
 
 
  
  

 
ad Titum 
 
  
  epistula una 
 
 
  
  

 
ad Philemonem 
 
  
  epistula una 
 
 
  
  

 
ad Hebreos 
 
  
  epistula una 
 
 
  Item apocalypsis Iohannis 
  liber unus 
 
 
  Item canonicae epistulae numero septem 
  
 
 
  Petri apostoli 
  epistulae duae 
 
 
  Iacobi apostoli 
  epistula una 
 
 
  Iohannis apostoli 
  epistula una 
 
 
  alterius Iohannis presbyteri 
  epistulae duae 
 
 
  Iudae Zelotis apostoli 
  epistula una 
 
 

 

 
EXPLICIT CANON NOVI TESTAMENTI.
 


 
III. Item dictum est:
 


 
INCIPIT DECRETALE DE RECIPIENDIS ET NON RECIPIENDIS LIBRIS QUI SCRIPTUS
EST A GELASIO PAPA SEPTUAGINTA VIRIS ERUDITISSIMIS EPISCOPIS IN SEDE APOSTOLICA URBIS
ROMAE
 

 
 1 . Post has omnes propheticas et
evangelicas atque apostolicas quas superius depromsimus
scripturas, quibus ecclesia catholica per gratiam dei fundata est, etiam illud intimandum
putavimus quod, quamvis universae per orbem catholicae diffusae ecclesiae unus thalamus
Christi sit, sancta tamen Romana ecclesia nullis synodicis constitutis ceteris ecclesiis
praelata est, sed evangelica voce domini et salvatoris nostri primatum obtenuit: 'tu es
Petrus' inquiens 'et super hanc petram aedificabo ecclesiam meam et portae inferni non
praevalebunt adversus eam; et tibi dabo claves regni caelorum, et quaecumque ligaveris
super terram erunt ligata et in caelo et quaecumque solveris super terram erunt soluta et
in caelo'.
 


 
 2 . Addita est etiam societas beatissimi Pauli apostoli 'vas
electionis', qui non diverso, sicut heresei garriunt, sed uno tempore uno eodemque die
gloiosa morte cum Petro in urbe Roma sub Caesare Nerone agonizans coronatus est; et
pariter supradictam sanctam Romanam ecclesiam Christo domino consecrarunt aliisque omnibus
urbibus in universo mundo sua praesentia atque venerando triumpho praetulerunt.
 


 
 3 . Est ergo prima Petri apostoli sedes Romana ecclesia 'non habens
maculam nec rugam nec aliquid eiusmodi'.
 


 
Secunda autem sedes apud Alexandriam beati Petri nomine a Marco eius disciplulo atque evangelista consecrata est, ipseque in
Aegypto directus a Petro apostolo verbum veritatis praedicavit et gloriosum
consummavit martyrium.
 


 
Tertia vero sedes apud Antiochiam beatissimi apostoli Petri habetur honorabilis, eo
quod illic priusquam Romae venisset habitavit et illic primum
nomen Christianorum novellae gentis exortum est.
 


 
IV. Et quamvis 'aliud fundamentum nullus possit ponere praeter id
quod positum est, Christus Iesus', tamen ad aedificationem sancta idem Romana ecclesia
post illas veteris velo novi testamenti quas regulariter superius
enumeravimus etiam has suscipi non prohibet
scripturas:
 


 
 1 . sanctam synodum Nicenam secundum trecentos decem et octo patres
mediante maximo Constantino Augusto, 

 
 in qua Arrius hereticus condemnatus est; sanctam synodum Constantinopolitam
 mediante Theodosio seniore Augusto, in qua Macedonius hereticus debitam damnationem
 excepit; 
 

 
sanctam synodum Ephesinam, in qua Nestorius damnatus est consensu beatissimi Caelestini
papae mediante Cyrillo Alexandrinae sedis antiste et Arcadio episcopo
ab Italia destinato;
 


 
sanctam synodum Calcedonensem mediante Marciano Augusto et Anatolio Constantinopolitano
episcopo, in qua Nestoriana et Eutychiana hereses simul cum Dioscoro eiusque conplicibus
damnatae sunt.
 

 
 sed et si qua sunt concilia a sanctis patribus hactenus instituta post istorum
 quattuor auctoritatem, et custodienda et recipienda decrevimus. Iam nunc subiiciendum de
 opusculis sanctorum patrum, quae in ecclesia catholica recipiuntur. 
 

 
Item opuscula beati Caecilii Cypriani martyris et Cathaginensis episcopi; 
item opuscula beati Gregorii Nanzaneni episcopi; 
item opuscula beati Basilii Cappadociae episcopi; 
item opuscula beati Iohannis Constantionipolitani episcopi; 
item opuscula beati Theophili Alexandrini episcopi; 
item opuscula beati Cyrilli Alexandrini episcopi; 
item opuscula beati Hilarii Pictaviensis episcopi; 
item opuscula beati Ambrosii Mediolanensis episcopi; 
item opuscula beati Augustini Hipporegiensis episcopi; 
item opuscula beati Hieronimi presbyteri; 
item opuscula beati Prosperi viri religiosissimi;
 


 
 3 . item epistulam beati papae Leonis ad Flavianum Constantinopolitanum
episcopem destinatam, de cuius textu quispiam si usque ad unum iota disputaverit et non
eam in omnibus venerabiliter receperit, anathema sit;
 


 
item opuscula atque tractatus omnium patrum orthodoxorum, qui in nullo a sanctae
Romanae ecclesiae consortio deviarunt, nec ab eius fide vel praedicatione seiuncti sunt
sed ipsius communicatione per gratiam dei usque in ultimum diem vitae suae fuere
participes, legendos decernit;
 


 
item decretales epistulas, quas beatissimi papae diversis temporibus ab urbe Roma pro
diversorum patrum consultatione dederunt, venerabiliter suscipiendas esse;
 


 
 4 . item gesta sanctorum martyrum, quae multiplicibus tormentorum
cruciatibus et mirabilibus confessionum triumphis inradiant. quis catholicorum dubitet
maiora eos in agonibus fuisse perpessos nec suis viribus sed dei gratia et adiutorio
universa tolerasse? sed ideo secundum antiquam consuetudinem singulari cautela in sancta
Romana ecclesia non leguntur, quia et eorum qui conscripsere nomina penitus ignorantur et
ab infidelibus et idiotis superflua aut minus apta quam rei ordo fuerit esses putantur;
sicut cuiusdam Cyrici et Iulittae, sicut Georgii aliorumque eiusmodi passiones quae ab
hereticis perhibentur conpositae. propter quod, ut dictum est, ne vel levis subsannandi
oriretur occasio, in sancta Romana ecclesia non leguntur. nos tamen cum praedicta ecclesia
omnes martyres et eorum gloriosos agones, qui deo magis quam hominibus noti sunt, omni
devotione veneramur;
 


 
item vitas patrum Pauli Antonii Hilarionis et omnium heremitarum, quas tamen vir
beatissimus descripsit Hieronimus, cum honore suscipimus;
 


 
item actus beati Silvestri apostolicae sedis praesulis, licet eius qui conscripserit
nomen ignoretur, a multis tamen in urbe Roma catholicis legi cognovimus et pro antiquo usu
multae hoc imitantur ecclesiae;
 


 
item scriptura de inventione crucis et alia scriptura de inventione capitis beati
Iohannis Baptistae novellae quidem relationes sunt et nonnulli eas catholici legunt; sed
cum haec ad catholicorum manus advenerint, beati Pauli apostoli praecedat sententia:
'omnia probate, quod bonum est tenete'.
 


 
item Rufinus vir religiossimus plurimos ecclesiastici operis edidit libros, nonnullas
etiam scripturas interpretatus est; sed quoniam venerabilis Hieronimus eum in aliquibus de
arbitrii libertate notavit, illa sentimus quae praedictum beatum Hieronimum sentire
cognoscimus; et non solum de Rufino, sed etiam de universis quos vir saepius memoratus
zelo dei et fidei religione reprehendit.
 


 
item Origenis nonnulla opuscula, quae vir beatissimus Hieronimus non repudiat, legenda
suscipimus, reliqua autem cum auctore suo dicimus renuenda.
 


 
item chronica Eusebii Caesariensis atque eiusden historiae ecclesiasticae libros,
quamvis in primo narrationis suae libro tepuerit et post in laudibus atque excusatione
Origenis scismatici unum conscripserit librum, propter rerum tamen singularum notitiam,
quae ad instructionem pertinent, usque quaque non dicimus renuendos.
 


 
item Orosium virum eruditissimum cinlaudamus, quia valde necessariam nobis adversus
paganorum calumnias ordinavit historiam miraque breviatet contexuit.
 


 
item venerabilis viri Sedulii opus paschale, quod heroicis descripsit versibus, insigni
laude praeferimus.
 


 
item Iuvenci nihilominus laboriosum opus non spernimus sed miramur.
 


 
V. Cetera quae ab hereticis sive scismaticis conscripta vel
praedicata sunt, nullatenus recipit catholica et apostolica Romana ecclesia; e quibus
pauca, quae ad memoriam venerunt et a catholicis vitanda sunt, credidimus esse subdenda:
 


 
ITEM NOTITIA LIBRORUM APOCRYPHORUM
 


 
inprimis Ariminensem synodum a Constantio Caesare Constantini filio congregatum
mediante Tauro praefecto ex tunc et nunc et in aeternum confitemur esse damnatam.
 

 
 
 
  Itinerarium nomine Petri apostoli, quod appellatur sancti Clementis libri numero
 novem, 
  apocryphum 
 
 
  Actus nomine Andreae apostoli 
  apocryphi 
 
 
  Actus nomine Thomae apostoli 
  apocryphi 
 
 
  Actus nomine Petri apostoli 
  apocryphi 
 
 
  Actus nomine Philippi apostoli 
  apocryphi 
 
 
  Evangelium nomine Mathiae 
  apocryphum 
 
 
  Evangelium nomine Barnabae 
  apocryphum 
 
 
  Evangelium nomine Iacobi minoris 
  apocryphum 
 
 
  Evangelium nomine Petri apostoli 
  apocryphum 
 
 
  Evangelium nomine Thomae quibus Manichei utuntur 
  apocryphum 
 
 
  Evangelia nomine Bartholomaei 
  apocrypha 
 
 
  Evangelia nomine Andreae 
  apocrypha 
 
 
  Evangelia quae falsavit Lucianus 
  apocrypha 
 
 
  Evangelia quae falsavit Hesychius 
  apocrypha 
 
 
  Liber de infantia salvatoris 
  apocryphus 
 
 
  Liber de nativitate salvatoris et de Maria vel obstetrice 
  apocryphus 
 
 
  Liber qui appellatur Pastoris 
  apocryphus 
 
 
  Libri omnes quos fecit Leucius disciplulus diabuli 
  apocryphi 
 
 
  Liber qui appellatur Fundamentum 
  apocryphus 
 
 
  Liber qui appellatur Thesaurus 
  apocryphus 
 
 
  Liber de filiabus Adae Leptogeneseos 
  apocryphus 
 
 
  Centonem de Christo virgilianis conpaginatum versibus 
  apocryphum 
 
 
  Liber qui appellatur Actus Theclae et Pauli 
  apocryphus 
 
 
  Liber qui appellatur Nepotis 
  apocryphus 
 
 
  Liber Proverbiorum ab hereticis conscriptus et sancti Sixti nomine praesignatus 
  apocryphus 
 
 
  Revelatio quae appellatur Pauli 
  apocrypha 
 
 
  Revelatio quae appellatur Thomae 
  apocrypha 
 
 
  Revelatio quae appellatur Stephani 
  apocrypha 
 
 
  Liber qui appellatur Transitus sanctae Mariae 
  apocryphus 
 
 
  Liber qui appellatur Paenitentia Adae 
  apocryphus 
 
 
  Liber de Ogia nomine gigante qui post diluvium cum dracone ab hereticis pugnasse
 perhibetur 
  apocryphus 
 
 
  Liber qui appellatur Testamentum Iob 
  apocryphus 
 
 
  Liber qui appellatur Paenitentia Origenis 
  apocryphus 
 
 
  Liber qui appellatur Paenitentia sancti Cypriani 
  apocryphus 
 
 
  Liber qui appellatur Paenitentia Iamne et Mambre 
  apocryphus 
 
 
  Liber qui appellatur Sortes apostolorum 
  apocryphus 
 
 
  Liber qui appellatur Lusa apostolorum 
  apocryphus 
 
 
  Liber qui appellatur Canones apostolorum 
  apocryphus 
 
 
  Liber Physiologus ab hereticis conscriptus et beati Ambrosii nomine praesignatus 
  apocryphus 
 
 
  Historia Eusebii Pamphili 
  apocrypha 
 
 
  opuscula Tertulliani 
  apocrypha 
 
 
  opuscula Lactantii sive Firmiani 
  apocrypha 
 
 
  opuscula Africani 
  apocrypha 
 
 
  opuscula Postumiani et Galli 
  apocrypha 
 
 
  opuscula Montani, Priscillae et Maximillae 
  apocrypha 
 
 
  opuscula Fausti Manichei 
  apocrypha 
 
 
  opuscula Commodiani 
  apocrypha 
 
 
  opuscula alterius Clementis Alexandrini 
  apocrypha 
 
 
  opuscula Thascii Cypriani 
  apocrypha 
 
 
  opuscula Arnobii 
  apocrypha 
 
 
  opuscula Tichonii 
  apocrypha 
 
 
  opuscula Cassiani presbyteri Galliarum 
  apocrypha 
 
 
  opuscula Victorini Petabionensis 
  apocrypha 
 
 
  opuscula Fausti Regiensis Galliarum 
  apocrypha 
 
 
  opuscula Frumentii Caeci 
  apocrypha 
 
 
  Centonem de Christo virgilianis conpaginatum versibus 
  apocryphum 
 
 
  Epistula Iesu ad Abgarum 
  apocrypha 
 
 
  Epistula Abgari ad Iesum 
  apocrypha 
 
 
  Passio Cyrici et Iulittae 
  apocrypha 
 
 
  Passio Georgii 
  apocrypha 
 
 
  Scriptura quae appellatur Salomonis Interdictio 
  apocrypha 
 
 
  Phylacterua omnia quae non angelorum, ut illi configunt, sed daemonum magis nominibus
 conscripta sunt 
  apocrypha 
 
 
 

 
Haec et his similia quae Simon Magus, Nicolaus, Cerinthus, Marcion, Basilides, Ebion,
Paulus etiam Samosatenus, Photinus et Bonosus qui simili errore defecerunt, Montanus
quoque cum suis obscenissimis sequacibus, Apollinaris, Valentinus sive Manicheus, Faustus
Africanus, Sabellius, Arrius, Macedonius, Eunomius, Novatus, Sabbatius, Calistus, Donatus,
Eustatius, Iovinianus, Pelagius, Iulianus Eclanensis, Caelestius, Maximianus,
Priscillianus ab Hispania, Nestorius Constantinpolitanus, Maximus Cynicus, Lampetius,
Dioscurus, Eutyches, Petrus et alius Petrus, e quibus unus Alexandriam, alius Antiocham
maculavit, Acacius Constantinopolotanus cum consortibus suis nec non et omnes heresei
hereseorumque disciplui sive scismatici docuerent vel conscripserunt, quorum nomina minime
retinuimus, non solum repudiata verum ab omni Romana catholica et apostolica ecclesia
eliminata atque cum suis auctoribus sequacibus sub anathematis insolubili vinculo in
aeternum confitemur esse damnata.
 

 

 
 
 
	 Christian Latin 
	 The Latin Library 
	 The Classics Page